---
id: adaptacja-zawodowa-nowych-pracowników 
title: Adaptacja zawodowa nowych pracowników
sidebar_position: 3
sidebar_label: Opis praktyki. UMWM
description: Przygotowanie nowych pracowników do obowiązków związanych z zapewnianiem dostępności
keywords: [
        wiedza i umiejętności,
		pracownicy,
		adaptacja pracowników,
		wprowadzanie do pracy,
]
tags: [
        wiedza i umiejętności,
		pracownicy,
		adaptacja pracowników,
		wprowadzanie do pracy,
]
podmiot_realizujacy: Urząd Marszałkowski Województwa Mazowieckiego w Warszawie
zglaszajacy: Magdalena Marczakiewicz
opracowanie: Stefan Wajda
data_zgloszenia: 25 czerwca 2025 r.
data_aktualizacji:  18 sierpnia 2025
status: utrwalona # projekt, wdrażana, utrwalona
---

# Adaptacja zawodowa nowych pracowników

Adaptacja zawodowa nowych pracowników w UMWM w Warszawie trwa około 6 miesięcy. W planowanych działaniach adaptacyjnych uwzględniono poniższe działania służące przygotowaniu nowych pracowników do wypełniania obowiązków związanych z zapewnianiem dostępności:

- **Szkolenia wstępne** (pierwsze dwa dni pracy).

W ramach szkoleń wstępnych nowi pracownicy zapoznawani są z podstawowymi zasadami obowiązującymi w urzędzie. Bloki tematyczne szkoleń to m.in.: bezpieczeństwo i higieny pracy, zasady organizacji pracy w urzędzie, ochrona danych osobowych i bezpieczeństwa informacji, dostępność. Podczas szkolenia z dostępności (1 godzina) nowi pracownicy dowiadują się:

- po co jest dostępność i dlaczego jest ważna (względy prawne, społeczne, osobiste)
- kim są osoby ze szczególnymi potrzebami
- jak wygląda dostępność w urzędzie
- jakie są obowiązki pracowników związane z zapewnieniem dostępności
- co to jest dostępność cyfrowa i WCAG
- gdzie znajduje się baza wiedzy dot. tworzenia dostępnych cyfrowo dokumentów i stron www
- co to jest projektowanie uniwersalne.

Szkolenia prowadzą trenerzy wewnętrzni – pracownicy Biura ds. dostępności.

- **Kurs Aplikacja Administracyjna i Służba przygotowawcza**. W ramach szkolenia „Profesjonalna obsługa klienta w Urzędzie” jest realizowany blok tematyczny z zakresu obsługi klienta ze szczególnymi potrzebami. Celem kursu jest teoretyczne i praktyczne przygotowanie do należytego wykonywania obowiązków służbowych pracownika samorządowego, ze szczególnym uwzględnieniem poszerzenia wiedzy o państwie i prawie, organizacji i funkcjonowaniu organów samorządu województwa; regulacjach obowiązujących w Urzędzie Marszałkowskim Województwa Mazowieckiego w Warszawie. W planach jest uruchomienie obowiązkowego e-learningu pogłębiającego temat dostępności cyfrowej.
- **Indywidualny Program Monitoringu**.  
    Celem IPM jest przygotowanie nowego lub powracającego po długotrwałej nieobecności pracownika do wykonywania obowiązków służbowych i funkcjonowania w urzędzie. Mentor zwraca szczególna uwagę nowemu pracownikowi i pracownikowi powracającemu na jego obowiązki, odpowiedzialności i prawa z nich wynikające z racji „bycia” pracownikiem urzędu. Pracownicy mają określone obowiązki wynikające z osadzenia w strukturze urzędu. Jednym z obowiązków mentora, przez okres trwania mentoringu, jest motywowanie pracownika do systematycznego zapoznawania się z obowiązującymi regulacjami, udzielanie pracownikowi niezbędnych informacji, wyjaśnianie, instruowanie itp. Szkolenia mentorów obejmuje m.in. tematykę dostępności. Mentor wdrażając nowego pracownika informuje o jego obowiązkach związanych z zapewnieniem dostępności, prezentuje dostępny blankiet korespondencyjny, przekazuje informację gdzie szukać wiedzy z zakresu dostępności w urzędowym intranecie (m.in.: instruktaże wideo dot. dokumentów cyfrowych, listy kontrolne, szablony blankietów korespondencyjnych, webinary dot. tworzenia dokumentów cyfrowych).
- **Warsztaty i wydarzenia z zakresu dostępności**  
    Nowi pracownicy mogą wziąć również udział w:
- szkoleniach i warsztatach edukacyjnych z dostępności (otwartych dla wszystkich chętnych), realizowanych przez cały rok przez trenerów wewnętrznych
- wykładach z ekspertami ds. dostępności, w tym osobami, którzy tej dostępności potrzebują na co dzień
- aktywnościach realizowanych w ramach miesiąca dostępności (w maju), podczas których mogą sprawdzić swoją wiedzą w zakresie dostępności, poczuć dostępność lub doświadczyć jej braku wcielając się w osoby ze szczególnymi potrzebami.