---
id: procedura-przyjecia-nowego-pracownika 
title: Procedura przyjęcia nowego pracownika
sidebar_position: 2
sidebar_label: Opis praktyki, Pszczyna
description: Przygotowanie nowych pracowników do obowiązków związanych z zapewnianiem dostępności
keywords: [
        wiedza i umiejętności,
		pracownicy,
		adaptacja pracowników,
		wprowadzanie do pracy,
]
tags: [
        wiedza i umiejętności,
		pracownicy,
		adaptacja pracowników,
		wprowadzanie do pracy,
]
podmiot_realizujacy: Starostwo Powiatowe w Pszczynie
zglaszajacy: Katarzyna Granda, koordynator ds. dostępności cyfrowej
opracowanie: Katarzyna Granda 
wspolpraca: Stefan Wajda
data_zgloszenia: 25 czerwca 2025 r.
data_aktualizacji:  18 sierpnia 2025
status: utrwalona # projekt, wdrażana, utrwalona
---


# Procedura przyjęcia nowego pracownika

Każdy nowo przyjęty pracownik musi odbyć wstępne spotkanie z koordynatorem ds. dostępności. Informacje o nowych przyjęciach koordynatorowi dostępności przekazuje dział kadr. Termin spotkania jest umawiany przez koordynatora z przełożonym i z nowym pracownikiem na krótko po zatrudnieniu. W zależności od jednostki może to być spotkanie indywidualne lub z grupą kilku nowo przyjętych osób.

## Spotkanie

Spotkanie trwa maksymalnie 2 godziny. Podczas spotkania koordynator dostępności przekazuje nowemu pracownikowi podstawowe informacje dotyczące kwestii przestrzegania zasad dostępności w danej jednostce.

- Zapoznaje nowego pracownika z:
  - rodzajami niepełnosprawności i potrzebami danej grupy w kontekście obsługi w jednostce
  - procedurą obsługi klienta z niepełnosprawnością
  - instrukcją wytwarzania dostępnych dokumentów obowiązującą w jednostce.
- Przeprowadza krótkie szkolenia z wytwarzania dostępnych treści.

## Wyposażenie

Koordynator przygotowuje dla każdego nowego pracownika pakiet materiałów wdrożeniowych z zakresu dostępności. Materiały są przekazane pracownikowi w wersji papierowej oraz udostępnione w wersji cyfrowej. Są to:

- Procedura obsługi klienta z niepełnosprawnością
- Instrukcja wytwarzania dostępnych dokumentów
- Szkolenie z przygotowywania dostępnych dokumentów.

## Dostęp do biblioteczki dostępności

W Urzędzie działa portalu pracowniczym/ E-doku. W portalu utworzono obszar, w którym zamieszczane są wszystkie instrukcje, procedury i wytyczne związane z zapewnianiem dostępności. Koordynator przekazuje nowemu pracownikowi ścieżkę dostępu do zakładki.

## Zapewnienie wsparcia

Koordynator informuje nowego pracownika, że w razie wątpliwości, problemów z zapewnieniem dostępności może się z nim konsultować.