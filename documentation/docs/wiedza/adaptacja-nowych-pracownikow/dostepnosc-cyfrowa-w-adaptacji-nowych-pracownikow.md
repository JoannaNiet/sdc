---
id: dostepnosc-cyfrowa-w-adaptacji-nowych-pracownikow
title: „Dostępność cyfrowa” w adaptacji nowo zatrudnionych pracowników
sidebar_position: 0
sidebar_label: Zalecenie 
description: Przygotowanie nowych pracowników do obowiązków związanych z zapewnianiem dostępności
keywords: [
        wiedza i umiejętności,
		pracownicy,
		adaptacja pracowników,
		wprowadzanie do pracy,
]
tags: [
        wiedza i umiejętności,
		pracownicy,
		adaptacja pracowników,
		wprowadzanie do pracy,
]
opracowanie: Katarzyna Granda 
wspolpraca: Stefan Wajda
data_zgloszenia: 25 czerwca 2025 r.
data_aktualizacji:  18 sierpnia 2025 r.
status: projekt
wersja_robocza: true
---

## Zalecenie

Organizacja uwzględnia w procesie zatrudniania nowych pracowników obowiązkowe przeszkolenie przygotowujące do wypełniania obowiązków związanych z zapewnianiem dostępności cyfrowej.

## Rekomendacje

Rekomenduje się, aby przygotowanie nowych pracowników do wypełniania obowiązków związanych z dostępnością cyfrową obejmowało:

1. Omówienie odpowiedzialności służbowej za dostępność cyfrową wszystkich wytwarzanych przez pracownika dokumentów elektronicznych.
2. Omówienie znaczenia dostępności dokumentów elektronicznych dla osób ze szczególnymi potrzebami. Pokazanie, jak osoby z różnymi niepełnosprawnościami korzystają z dokumentów elektronicznych.
3. Zapoznanie pracownika z regulacją wewnętrzną (instrukcją, regulaminem), w której określono zasady formowania dokumentów.
4. Praktyczne przestawienie podstawowych technik nadawania dokumentowi niezbędnych cech dostępności:
    - struktury oznaczonej nagłówkami,
    - poprawnych ustawień językowych,
    - opisowego tytułu dokumentu w jego właściwościach,
    - stosowania stylów zamiast ręcznego formowania wyglądu
    - poprawnie sformowanych list numerowanych i punktowanych,
    - regularnej budowy i oznaczenia nagłówków tabel,
    - alternatywnych opisów tekstowych obrazów informacyjnych,
    - oznaczanie obrazów dekoracyjnych,
    - zachowanie możliwości wyświetlania dokumentu w inny sposób
5. Wyposażenie pracownika w „skrócony poradnik tworzenia dostępnych dokumentów”
6. Uzyskanie pozytywnego wyniku w teście sprawdzającym znajomość podstawowych wymogów dostępności dokumentów.
7. Przekazanie informacji o możliwościach uzyskania pomocy

## Podstawa prawna

Art. 94 pkt 1 Kodeksu Pracy (Dz.U. 1974 Nr 24 poz. 141)

## Uzasadnienie

Istotą adaptacji nowych pracowników jest przygotowanie ich do skutecznego wypełniania obowiązków zawodowych w nowym dla nich miejscu pracy. W przypadku pracowników zatrudnianych na stanowiskach, na których wymagane jest tworzenie różnego typu dokumentów, przeszkolenie pracownika przez pracodawcę w zakresie podstaw tworzenia dostępnych dokumentów jest niezbędnym warunkiem dobrego przygotowania do pracy.

## Opracowania, bibliografia

- Stelmaszyk A., [Adaptacja pracownika w pracy](https://gamfi.com/pl/blog/adaptacja-pracownika-w-pracy-etapy-uczestnicy-przyklady)