---
id: alert-dostepnosci
title: Przycisk „Alert dostępności”
sidebar_label: Przycisk „Alert dostępności”
sidebar_position: 1
description: Projekt obowiązku umieszczenia na wszystkich stronach internetowych podmiotów publicznych przycisku „Alert dostępności”
keywords: [
edukacja,
zalecenie
]
tags: [
edukacja,
zalecenie
]
opracowanie: Artur Marcinkowski
data_zgloszenia: 19 września 2025 r.
ostatnia_aktualizacja: 19 września 2025 r.
wersja_robocza: true
---

## Zalecenie

Wprowadzenie obowiązku implementacji na wszystkich stronach internetowych podmiotów publicznych przycisku **„Alert dostępności”**, umożliwiającego użytkownikom szybkie i proste zgłaszanie problemów z dostępnością cyfrową.

## Rekomendacje

1. **Widoczność i projekt graficzny**

- Przycisk powinien być umieszczony w stałym, łatwo dostrzegalnym miejscu na każdej stronie (np. w prawym górnym rogu).
- Musi spełniać kryteria kontrastu, odpowiedniego koloru i kształtu.
- Powinien być opatrzony czytelnym opisem tekstowym oraz alternatywnym opisem dla technologii asystujących.
- Zaleca się opracowanie i udostępnienie wzorcowych przykładów przycisku jako **dobrych praktyk** dla instytucji publicznych.

1. **Funkcjonalność**

- Kliknięcie w przycisk otwiera prosty, dostępny formularz zgłoszeniowy.
- Formularz umożliwia:
  - opisanie błędu lub problemu,
  - załączenie pliku/screenu (opcjonalnie),
  - podanie danych kontaktowych (opcjonalnie, z zachowaniem zasad RODO).

1. **Obsługa zgłoszeń**

- Zgłoszenie trafia automatycznie do koordynatora ds. dostępności lub innej wyznaczonej jednostki w organizacji.
- Instytucja ma obowiązek:
  - potwierdzić otrzymanie zgłoszenia,
  - rozpoznać problem,
  - podjąć działania naprawcze,
  - przesłać użytkownikowi informację zwrotną o efektach interwencji.

1. **Transparentność i motywacja**

- Organizacje powinny prowadzić **rejestr zgłoszeń i działań naprawczych**, który będzie podstawą do raportowania.
- Ministerstwo Cyfryzacji mogłoby przygotować centralne wytyczne oraz mechanizm monitorowania skuteczności wdrożenia przycisku.

## Uzasadnienie

Obowiązek publikowania **deklaracji dostępności** stanowi ważny element informacyjny – obywatele mogą sprawdzić, w jakim stopniu dana instytucja realizuje wymagania. Jednak praktyka pokazuje, że sama deklaracja nie jest wystarczającym motywatorem do rzeczywistego podnoszenia standardów dostępności.

Jednym z najskuteczniejszych czynników motywujących instytucje publiczne jest możliwość złożenia skargi lub zawiadomienia o naruszeniu przepisów. Przycisk **„Alert dostępności”** wprowadza ten mechanizm w **prostą, przejrzystą i przyjazną formę**, umożliwiając każdemu obywatelowi bezpośrednie zgłoszenie problemu w trakcie korzystania ze strony internetowej.

Dzięki temu:

- zwiększy się realny nadzór społeczny nad jakością dostępności,
- instytucje publiczne będą szybciej reagować na problemy,
- poprawi się dialog pomiędzy obywatelami a administracją,
- wzrośnie poziom zaufania do instytucji.

## Podobna realizacja

To powszechna praktyka stosowana m.in. w biznesie

- Microsoft - [Zgłoś problem w Microsoft Teams (wersja bezpłatna) - Pomoc techniczna firmy Microsoft](https://support.microsoft.com/pl-pl/office/zg%C5%82o%C5%9B-problem-w-microsoft-teams-wersja-bezp%C5%82atna-2e2ea20c-2866-4b65-a979-8132c02dc231)
- Facebook - [Zgłaszanie problemu dotyczącego Facebooka | Facebook – Centrum pomocy](https://www.facebook.com/help/1126628984024935/)
- TikTok - [Zgłoś problem](https://support.tiktok.com/pl/using-tiktok/report-problem/)