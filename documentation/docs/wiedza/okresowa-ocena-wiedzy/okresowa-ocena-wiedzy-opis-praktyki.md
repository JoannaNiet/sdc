---
id: okresowa-ocena-wiedzy-opis-praktyki
title: Opis praktyki
sidebar_position: 0
sidebar_label: Opis praktyki 
description: Ocena stanu i aktualizacja podstawowej wiedzy pracowników o dostępności cyfrowej
keywords: [
        dobra praktyka,
		ocena wiedzy,
		wiedza,
		pracownicy
]
tags: [
        dobra praktyka,
		ocena wiedzy,
		wiedza,
		pracownicy
]
opracowanie: Stefan Wajda 
data-zgloszenia: 12 czerwca 2025
data-aktualizacji:  20 września 2025

---


# Okresowa ocena wiedzy. Opis praktyki

# Metryczka

- **Podmiot realizujący dobrą praktykę**: _Washington State University_
- **Źródło**: [Digital Accessibility Assessment](https://wsu.edu/digital-accessibility/assessment/)
- **Rozwiązywany problem:** Ocena stanu i aktualizacja podstawowej wiedzy pracowników o dostępności cyfrowej


## Charakterystyka praktyki

Praktyka realizowana jest na Uniwersytecie Stanowym w Waszyngtonie,

Każdy pracownik, który tworzy lub publikuje treści cyfrowe, ma obowiązek poddać się co roku ocenie wiedzy o dostępności cyfrowej. 


Proces oceny polega na wypełnieniu wieloczęściowego formularza z testami sprawdzającymi podstawową wiedzę o dostępności cyfrowej. Aby pomyślnie ukończyć test, wymagane jest uzyskanie 70% poprawnych odpowiedzi.

Pytania testowe pogrupowano w 9 kategoriach: Czym jest dostępność cyfrowa, Polityki dostępności (obowiązujące na uczelni), Podstawowe koncepcje dostępności cyfrowej – Nagłówki, Łącza, Listy, Obrazy, Kolory i kontrast kolorów, Tabele, Audio i wideo.

Pracownik może powtarzać testy dopóty, aż uzyska pozytywny wynik. Odpowiadając na pytania, może korzystać z pomocnych materiałów – każda część formularza testowego zawiera na początku łącze do opracowania tematu, którego dotyczy grupa pytań testowych. Łącze otwiera się w nowym oknie, co jest istotne, bo wskazuje, że ocena służy głównie przypomnieniu i aktualizacji wiedzy pracownika.

- Formularz oceny publikowany jest na [specjalnej stronie internetowej](https://wsu.edu/digital-accessibility/assessment/). Na stronie początkowej znajdują się trzy krótkie sekcje:
  - **Wprowadzająca**: informuje, dla kogo przeznaczona jest ocena, co to są treści cyfrowe oraz obowiązku corocznego poddania się ocenie.
  - **O ocenie**: podaje zakres oceny z łączami do stron, na których znajdują się informacje dotyczącego poszczególnych części.
  - **Przystąp do testu**: zaprasza do testu i informuje o warunku jego zaliczenia.
- W ostatnim kroku pracownik potwierdza, że odpowiada za dostępność treści cyfrowych i technologii, które tworzy, że wie, że dostępność cyfrowa to proces ciągły, że musi się co roku poddawać ocenie, dopóki tworzy i publikuje treści cyfrowe oraz że wie, iż strona Dostępność cyfrowa w witrynie Uniwersytetu to źródło pomocy, które pomoże mu zadbać o dostępność tworzonych i publikowanych treści cyfrowych i technologii.
- Pracownik w każdym momencie może sprawdzić, czy jego ocena kompetencji jest aktualna, wysyłając specjalny formularz z zapytaniem.

## Zasoby niezbędne do stosowania dobrej praktyki

- Strona internetowa poświęcona dostępności cyfrowej, na której znajdują się m.in. wyjaśnienia, czym jest dostępność cyfrowa, opublikowana polityka dostępności cyfrowej, materiały poświęcone każdemu z ocenianych zakresów wiedzy.
- Formularz z testami. Testy mogą być dobierane losowo z bazy testów.
- Rejestr wyników.
- Formularz zapytania o aktualność oceny

## Dokumentacja dobrej praktyki (załączniki)

1. [Baza pytań](okresowa-ocena-wiedzy-baza-pytan.md)
2. [Przykłady materiałów informacyjnych](okresowa-ocena-wiedzy-materialy.md)

