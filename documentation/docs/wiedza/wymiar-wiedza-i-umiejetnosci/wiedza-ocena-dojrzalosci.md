---
id: wiedza-ocena-dojrzalosci
title: Wiedza i umiejętności - ocena dojrzałości
sidebar_label: Ocena dojrzałości
sidebar_position: 1
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.
wersja_robocza: true
---


## Cel wymiaru Wiedza i umiejętności

**Uwaga**. Tekst pochodzi z poprawionej wersji arkusza kalkulacyjnego

**Pracownicy wewnętrzni i zewnętrzni na wszystkich szczeblach organizacji mają odpowiednią i istotną dla pełnionej przez nich roli w organizacji wiedzę i umiejętności o dostępności, która pomaga pracownikom rozumieć ich rolę w realizacji celów organizacji w zakresie dostępności i sprawnie wypełniać swoje zadania**.

## Jak oceniać poziom dojrzałości wiedzy i umiejętności

1. Określ dowody, które należy wykorzystać do oceny dojrzałości wymiaru dostępności w Twojej organizacji. Nie wszystkie dowody mogą mieć zastosowanie do każdej firmy lub organizacji. Wymienione tutaj dowody stanowią niewyczerpujący przykład kryteriów. Mogą one mieć zastosowanie lub nie. Możesz określić inne dowody w ich miejsce i/lub dodatkowe dowody.
2. Wymień całą dokumentację dotyczącą wiedzy i umiejętności organizacji w odniesieniu do określonych punktów dowodowych.
3. Określ, jaki poziom dojrzałości dostępności wspiera Twoja dokumentacja dotycząca wiedzy i umiejętności.

## Poziomy dojrzałości

| Poziom | Opis  |
| -------| ------| 
| Nieaktywny | Brak wysiłków na rzecz rozwoju wiedzy i umiejętności w zakresie dostępności cyfrowej |
| Startowy   | Dostrzeżona potrzeba dostępności i integracji osób z niepełnosprawnościami w całej organizacji, a także wiedzy specjalistycznej w zakresie dostępności. Rozpoczęto planowanie, ale działania nie są dobrze zorganizowane. |
| Integracja | Umiejętności pracowników w zakresie dostępności cyfrowej i plan szkoleń z ogólnym podejściem organizacyjnym do integracji osób z niepełnosprawnością z wymaganą wiedzą specjalistyczną w zakresie dostępności opartą na rolach. Integracja procesu oceny i zwiększania wiedzy i umiejętności w zakresie dostępności jest w toku, ale nie jest konsekwentnie wdrażana w całej organizacji. |
| Optymalny | Pełna dojrzałość organizacji w zakresie dostępności cyfrowej. Ogólnoorganizacyjna, oparta na rolach wiedza specjalistyczna w zakresie dostępności i integracji osób z niepełnosprawnością jest dobrze zdefiniowana, oceniana i stale wzbogacana. Wiedza i umiejętności w zakresie dostępności są konsekwentnie wdrażane w całej organizacji. |


### Nieaktywny

Poziom jest **„Nieaktywny”,** gdy dowody wskazują, że:

- Nie podjęto żadnych wysiłków lub wskazano jedynie pojedyncze działania.

### Startowy

Poziom **Startowy** osiąga się, gdy dowody wskazują, że:

- Istnieją lub zostały zainicjowane plany, ale działania nie są dobrze zorganizowane.
- Określono obszary wiedzy i umiejętności oraz zainicjowano plany badań obejmujących całą organizację w celu rozpoznania luk, ale nie zostały one ukończone.
- Prowadzone są pewne szkolenia _ad hoc_ (okazjonalnie), ale rozwój zawodowy nie jest wymagany ani monitorowany.
- Definiowane są wymagania dla narzędzi i systemów edukacyjnych innych firm.
- Trwają prace nad planami szkoleń opartych na rolach.
- Rozpoczęto szkolenia dostosowane do stanowiska każdej osoby.

### Integracji

Poziom **integracji** osiąga się, gdy dowody wskazują, że:

- Istnieje plan rozwoju umiejętności i szkoleń pracowników, który obejmuje:
  - cele dostępności w odniesieniu do oceny wiedzy i umiejętności
  - dostępne szkolenia według ról
  - aktualne informacje o technologiach, platformach i narzędziach edukacyjnych
- Dostępne są szkolenia poszerzające wiedzę i umiejętności dotyczące dostępności TIK i integracji osób z niepełnosprawnościami.
- Ustalono metryki szkoleniowe.

### Optymalny

Poziom **optymalny**  osiąga się, gdy dowody wskazują, że:

- Wszystkie opisy stanowisk, ogłoszenia o pracę i&nbsp;zarządzanie projektami spójnie informują o wymaganej i&nbsp;preferowanej wiedzy i&nbsp;umiejętnościach w zakresie dostępności.
- Pracownicy są okresowo oceniani, aby upewnić się, że wiedza i&nbsp;umiejętności są aktualne i&nbsp;zgodne z&nbsp;najbardziej aktualnymi standardami i&nbsp;praktykami w zakresie dostępności.
- Szkolenie z zakresu dostępności cyfrowej jest częścią procesu wdrażania nowicjuszy do pracy.
- Do rozpoznawania luk w wiedzy i w materiałach szkoleniowych wykorzystywane są analizy okresowe.
- Organizowane są coroczne szkolenia (konferencje, wydarzenia, online itp.) w&nbsp;celu utrzymania umiejętności zgodnych z&nbsp;wymogami dostępności TIK i&nbsp;najlepszymi praktykami branżowymi.
- Szkolenia z zakresu integracji zawodowej obejmują dostępność dla osób z niepełnosprawnościami. Dostępne są także programy certyfikacyjne.
- Wdrożono i stale stosuje się systemy monitorowania, aby oceniać stan przeszkolenia, mierzyć umiejętności i&nbsp;monitorować ukończenie szkolenia.
- Wymagane są, mierzone i monitorowane szkolenia mające na celu poszerzenie wiedzy i umiejętności z zakresu dostępności, istotne dla stanowiska każdej osoby, w celu udoskonalenia.

## Punkty dowodowe

[Punktami dowodowymi](../../terms/punkt-dowodowy) potwierdzającymi wiedzę i umiejętności mogą być między innymi:

### Ocena umiejętności w celu identyfikacji i rozwiązania luk

- Badania organizacyjne, które rozpoznają aktualny poziom umiejętności i braki.
- Monitorowanie udziału pracowników w szkoleniach z zakresu dostępności cyfrowej.
- Oceny i programy certyfikacyjne lub kompetencyjne.
- Włączenie kryteriów dostępności do pomiarów efektywności pracy pracowników.
- Aktualizowanie umiejętności na bieżąco, zgodnie ze zmieniającymi się wymaganiami

### Budowanie i utrzymywanie zdolności organizacyjnych

- Wdrażanie planów szkoleniowych i programów nauczania opartych na rolach.
- Pozyskiwanie zewnętrznych zasobów szkoleniowych w razie potrzeby.
- Włączenie programów szkoleń z zakresu dostępności cyfrowej do systemów zarządzania organizacją, śledzenia i audytu uczenia się w organizacji.
- Szkolenia wstępne z zakresu dostępności podczas wdrażania do pracy nowych pracowników.
- Wymagania dotyczące dostępności zawarte w opisach stanowisk.
- Eksperci merytoryczni rozmieszczeni w organizacji w celu zapewnienia szkoleń i wsparcia.
- Okresowe analizy w celu zidentyfikowania luk w wiedzy i materiałach szkoleniowych.
- Organizowanie lub uczestnictwo w wydarzeniach zwiększających świadomość i wiedzę o dostępności cyfrowej.
- Kampanie uświadamiające (także dotyczące wymiaru kulturowego).

### Integracja wymiarów

- Plany szkoleniowe i programy nauczania powinny być zintegrowane z [punktami dowodowymi](../../terms/punkt-dowodowy) dla każdego wymiaru.

### Cele i wskaźniki wymiaru

- Ustalono cele związane z wymiarem, zdefiniowano wskaźniki i monitoruje się postępy.
