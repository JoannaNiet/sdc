---
id: o-wymiarze-wiedza-i-umiejetnosci
title: O wymiarze Wiedza i umiejętności
sidebar_label: O wymiarze Wiedza i umiejętności
sidebar_position: 0
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.

---

# O wymiarze Wiedza i umiejętności

:::tip Dokument roboczy

**Nie wahaj się proponować zmian**. Możesz komentować, uzupełniać, redagować każdy fragment dokumentu.

:::

## Opis wymiaru

:::info Definicja

Wymiar „Wiedza i umiejętności” w zarządzaniu dostępnością cyfrową w organizacji obejmuje:

- **kompetencje pracowników organizacji** (pracowników wewnętrznych), które decydują o ich zdolności do zapewniania dostępności cyfrowej we wszystkich działaniach, jakie podejmują w&nbsp;związku ze swoją rolą/rolami w organizacji, wynikające z zakresów czynności i&nbsp;zadań komórek organizacyjnych, w których pracują
- **kompetencje pracujących na rzecz organizacji** (pracownicy zewnętrzni), które wpływają na ich zdolność do współpracy z&nbsp;organizacją w realizacji celów i&nbsp;zadań związanych z dostępnością, w&nbsp;tym np. dostarczania treści cyfrowych, konsultowaniu i&nbsp;opiniowaniu działań organizacji, itd.

::: 


W opisie wymiaru Wiedza i umiejętności w Modelu dojrzałości dostępności wyspecyfikowano, że obejmuje on:

- kwestie motywacji i mobilizacji do uzyskania wymaganej zdolności
- organizację i udział w zorganizowanych formach kształcenia (zdobywanie i&nbsp;podnoszenie kwalifikacji)
- wspomaganie samokształcenia

W opisie zwrócono także uwagę, że „wiedza i umiejętności specyficzne dla każdego z&nbsp;pozostałych wymiarów powinny być uwzględnione w&nbsp;odpowiednich punktach dowodowych, w stosownych przypadkach”.

Pracownicy wewnętrzni i zewnętrzni na wszystkich szczeblach [organizacji]../../terms/organizacja) powinni mieć wiedzę i&nbsp;umiejętności z zakresu dostępności, adekwatne do pełnionych przez nich ról. Wiedza i umiejętności z zakresu dostępności, adekwatne do stanowiska każdej osoby, pomagają pracownikom zrozumieć ich rolę w osiąganiu celów organizacji w zakresie dostępności.


Chociaż wymiar ten obejmuje [punkty dowodowe,](../../terms/punkt-dowodowy), które należy wdrożyć na poziomie organizacji, wiedza i umiejętności specyficzne dla każdego z pozostałych wymiarów powinny być uwzględnione w&nbsp;odpowiednich punktach dowodowych, w stosownych przypadkach.

## Propozycje tematów zaleceń, rozwiązań i praktyk

1. Organizacja prowadzi okresowe badania i analizy aktualnego stanu i&nbsp;poziomu wiedzy i&nbsp;umiejętności pracowników w&nbsp;zakresie dostępności cyfrowej, aby określać potrzeby kadrowe i&nbsp;szkoleniowe.
2. Organizacja włącza kryteria dostępności cyfrowej do pomiarów efektywności pracowników (systemu okresowych ocen pracowników).
3. Organizacja przeprowadza coroczną ocenę podstawowych kompetencji pracowników z&nbsp;zakresu dostępności cyfrowej.
4. Organizacja zapewnia pracownikom możliwości aktualizowania wiedzy i umiejętności w&nbsp;zakresie dostępności cyfrowej zgodnie z&nbsp;aktualnymi wymaganiami (rozwój wiedzy, zmiany przepisów, standardów).
5. Organizacja stwarza warunki do zdobywania przez pracowników wiedzy i umiejętności z zakresu dostępności cyfrowej.
6. Organizacja zapewnia, że pracownicy mają kompetencje w&nbsp;zakresie dostępności cyfrowej niezbędne do ról organizacyjnych, które pełnią.
7. Organizacja uwzględnia w procesie zatrudniania nowych pracowników obowiązkowe przeszkolenie przygotowujące do wypełniania obowiązków związanych z zapewnianiem dostępności cyfrowej.
8. Organizacja rozwija świadomość problemów dostępności cyfrowej i&nbsp;wiedzę pracowników o dostępności cyfrowej.
9. Organizacja określa w swoim programie zapewniania dostępności cyfrowej cele związane z rozwojem wiedzy i&nbsp;umiejętności pracowników oraz wskaźniki ich realizacji i śledzi postępy.
10. Organizacja angażuje do wykonania swoich zadań pracowników zewnętrznych, którzy mają odpowiednie kompetencje w&nbsp;zakresie dostępności cyfrowej _(propozycja zalecenie sformułowana na podstawie celu wymiaru, w&nbsp;którym jest mowa o&nbsp;pracownikach wewnętrznych i&nbsp;zewnętrznych)_.
11. Organizacja gromadzi i zapewnia pracownikom dostęp do bazy wiedzy wspierającej udział w&nbsp;szkoleniach, samokształcenie i&nbsp;wykonywanie powierzonych zadań z&nbsp;zakresu dostępności cyfrowej.
12. Organizacja zapewnia pracownikom dostęp do pomocy i&nbsp;wsparcia technicznego w wykonywaniu zadań związanych z&nbsp;zapewnianiem dostępności cyfrowej.
13. Organizacja analizuje i ocenia korzystanie z pomocy i&nbsp;wsparcia technicznego przez pracowników w&nbsp;wykonywaniu zadań związanych z zapewnianiem dostępności cyfrowej.
14. Minister właściwy do spraw informatyzacji tworzy i publikuje repozytorium wiedzy na temat cyfrowej dostępności. Repozytorium powinno być dostępne dla wszystkich, w tym do wykorzystania przez boty internetowe i narzędzia oparte o&nbsp;sztuczną inteligencję. Repozytorium powinno zawierać informacje pozwalające na jednoznaczne interpretowanie wytycznych dotyczących dostępności, w tym przede wszystkim WCAG.


<!--

Propozycja ustalona na podstawie:

- propozycji zgłoszonych do pierwszej wersji
- aktualnej (na dzień 25 lipca 2025) listy punktów dowodowych i przykładów dowodów w MDD
- porównania MDD z projektem WebAIM Ramy strategii dostępności
- porównania z poradnikiem W3C Planowanie i zarządzanie dostępnością

Jest to robocza wersja tematów, które mogą być przedmiotem zaleceń, które mogłyby powstać w wyniku prac zespołu. W podpunktach podano przykłady dowodów, na kanwie których można proponować propozycje rekomendacji, projekty rozwiązań, przykłady dobrych praktyk.

- Organizacja powinna prowadzić okresowe badania i analizy aktualnego stanu i poziomu wiedzy i umiejętności pracowników, aby określać potrzeby kadrowe i szkoleniowe
  - Badania organizacyjne, które rozpoznają aktualny poziom umiejętności i braki.
  - Śledzenie udziału pracowników w szkoleniach z zakresu dostępności cyfrowej.
  - Badania kompetencji pracowników do zapewniania dostępności
- Organizacja powinna włączyć kryteria dostępności do pomiarów efektywności pracowników (systemu okresowych ocen pracowników)
  - Włączenie kryteriów dostępności do pomiarów efektywności pracowników.
  - Oceny i programy certyfikacyjne lub kompetencyjne
- Organizacja powinna zapewnić pracownikom aktualizowanie wiedzy i umiejętności w zakresie dostępności zgodnie z aktualnymi wymaganiami (rozwój wiedzy, zmiany przepisów, standardów)
  - Aktualizowanie umiejętności zgodnie z bieżącymi wymaganiami.
  - Okresowe analizy w celu zidentyfikowania luk w wiedzy i materiałach szkoleniowych
- Organizacja powinna stworzyć warunki do zdobywania przez pracowników wiedzy i umiejętności z zakresu dostępności
  - Szkolenia wstępne z zakresu dostępności podczas wdrażania do pracy wszystkich nowych pracowników.
  - Wdrażanie planów szkoleniowych i programów nauczania opartych na rolach.
  - Uwzględnianie aspektu dostępności cyfrowej w innych szkoleniach (np. Szkolenie z Excela z uwzględnieniem dostępności dokumentów, szkolenie z Power Bi z elementami raportu dostępnego, itd.)
  - Warsztaty rozwoju zawodowego.
  - Pozyskiwanie zewnętrznych zasobów szkoleniowych w razie potrzeby.
    - Certyfikacja jednostek wewnętrznych i organizacji zewnętrznych do prowadzenia szkoleń kompetencyjnych
  - Monitorowanie udziału pracowników w szkoleniach z zakresu dostępności
- Organizacja powinna zapewnić, że pracownicy mają kompetencje w zakresie dostępności niezbędne do ról organizacyjnych, które pełnią
  - Wymagania dotyczące dostępności zawarte w opisach stanowisk.
  - Integracja planów szkoleniowych i programów nauczania z punktami dowodowymi dla każdego wymiaru
  - Specyfikacja wymagań dotyczących wymaganych kompetencji z zakresu dostępności w opisach stanowisk pracy i ogłoszeniach o pracę
- Organizacja powinna rozwijać świadomość i wiedzę o dostępności pracowników o dostępności
  - Organizowanie lub uczestnictwo w wydarzeniach zwiększających świadomość i wiedzę o dostępności cyfrowej
  - Kampanie informacyjne (także dotyczące wymiaru kulturowego).
- Organizacja powinna określić w swoim programie zapewniania dostępności cele związane z rozwojem wiedzy i umiejętności pracowników oraz wskaźniki ich realizacji i śledzić postępy
  - Ustalono cele związane z wymiarem, zdefiniowano wskaźniki i śledzi się postępy
- Organizacja powinna angażować do wykonania swoich zadań pracowników zewnętrznych, którzy mają odpowiednie kompetencje w zakresie dostępności (propozycja zalecenie sformułowana na podstawie celu wymiaru, w którym jest mowa o pracownikach wewnętrznych i zewnętrznych)
- Organizacja gromadzi i zapewnia pracownikom dostęp do bazy wiedzy wspierającej udział w szkoleniach, samokształcenie i wykonywanie powierzonych zadań z zakresu dostępności
  - biblioteczka materiałów własnych i pozyskanych ze szkoleń zewnętrznych,
  - podręczny, łatwo dostępny, np. poprzez stronę intranetową, zbiór procedur, instrukcji, wskazówek, przewodników, scenariuszy pomocnych w wykonaniu zadań wymagających uwzględnienia dostępności
  - (Materiały są dostosowane do różnych poziomów wiedzy i różnych ról pracowników.)
- Organizacja zapewnia pracownikom dostęp do pomocy i wsparcia technicznego w wykonywaniu zadań związanych z zapewnianiem dostępności:
  - Liderzy i mistrzowie dostępności
    - Rozmieszenie ekspertów (liderów) dostępności w jednostkach i komórkach organizacyjnych, aby zapewnić bieżące wsparcie i dokształcanie pracowników
  - Konsultacje z ekspertami dostępności
  - Osoby oceniające dostępność
  - Społeczność praktyków
  - Listy kontrolne
- Organizacja analizuje i ocenia korzystanie z pomocy i wsparcia technicznego przez pracowników
  - Śledzenie korzystania ze wsparcia oferowanego online za pomocą wskaźników, takich jak wyświetlenia stron i czas spędzony na stronach przez osoby, które z nich korzystają
  - Zbieranie opinii liderów, mistrzów dostępności, konsultantów i innych osób udzielających wsparcia
  - Zbieranie opinii pracowników korzystających z materiałów szkoleniowych, pomocy i wsparcia technicznego
  
-->  