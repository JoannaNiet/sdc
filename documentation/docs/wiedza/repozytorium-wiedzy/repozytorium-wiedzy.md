---
id: repozytorium-wiedzy
title: Utworzenie repozytorium wiedzy o cyfrowej dostępności
sidebar-position: 1
sidebar-label: Zalecenie 
description: Propozycja utworzenia repozytorium wiedzy o dostępności cyfrowej
keywords: [
        wiedza i umiejętności,
		repozytorium wiedzy,
]
tagss: [
        wiedza i umiejętności,
		repozytorium wiedzy,
]
opracowanie: Jacek Zadrożny 
data_zgloszenia: 12 czerwca 2025
data_aktualizacji:  20 września 2025
status: projekt
---

# Utworzenie repozytorium wiedzy o&nbsp;cyfrowej dostępności

## Zalecenie
Minister właściwy do spraw informatyzacji powinien utworzyć repozytorium wiedzy na temat cyfrowej dostępności. Repozytorium powinno być dostępne dla wszystkich, w tym do wykorzystania przez boty internetowe i narzędzia oparte o sztuczną inteligencję. Repozytorium powinno zawierać informacje pozwalające na jednoznaczne interpretowanie wytycznych dotyczących dostępności, w tym przede wszystkim \[WCAG\]

## Rekomendacje

1. Dokumenty w repozytorium powinny być wolne od praw autorskich lub przynajmniej udostępnione na otwartej licencji.
2. Repozytorium powinno być przygotowane w taki sposób, aby było łatwe do pobrania i wykorzystywania. Może być opublikowane na platformie Github lub innej analogicznej.
3. Dokumenty powinny być tworzone w formacie łatwym do przetworzenia i otwartym. Optymalnie w formacie Markdown.
4. Treść dokumentów powinna być konsultowana w środowisku specjalistów cyfrowej dostępności, aby uniknąć błędów i niejasności.
5. Wzorami dla repozytorium mogą być [objaśnienia do WCAG](https://www.w3.org/WAI/WCAG22/Understanding/text-alternatives.html) i [instrukcje US Access Board](https://www.section508.gov/create/)

## Podstawa prawna

Art. 12 ust. 4 ustawy z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych

## Uzasadnienie

Minister właściwy do spraw informatyzacji powinien utworzyć repozytorium wiedzy na temat cyfrowej dostępności, ponieważ zapewni ono jednolite i precyzyjne interpretacje wytycznych dotyczących dostępności, w tym WCAG. Takie repozytorium będzie kluczowym narzędziem wspierającym podmioty publiczne w spełnianiu wymagań prawnych oraz technicznych związanych z dostępnością cyfrową.

Obserwacje z ostatnich kilku lat wdrażania cyfrowej dostępności pokazują, że poziom szkoleń i materiałów edukacyjnych pozostawiają wiele do życzenia. Różnorodność jest zaletą, bo nawet słabsze szkolenia znajdą swoich odbiorców. Jednak ta różnorodność i jakość prowadzą do tego, że osoby odpowiedzialne za cyfrową dostępność mają problem z odnalezieniem rzetelnych informacji i interpretacji. W szkoleniach i różnych materiałach pojawiają się szkodliwe uproszczenia i schematy. Nie wynikają z wymagań dostępności, ale z szerzących się mitów i nieścisłości. Przykładami mogą być:

- Określanie konkretnego kroju i wielkości fontu jako jedynych dostępnych.
- Stosowanie tzw. nakładek na strony internetowe (ang. overlay).
- Dodawanie alternatyw tekstowych do **wszystkich grafik** na stronach internetowych.
- Dodawanie mapy strony jako elementu obowiązkowego dla zapewnienia dostępności strony internetowej.
- Wadliwe implementowanie zabezpieczeń typu CAPTCHA z wersją dźwiękową w języku innym niż polski.

Ministerstwo Cyfryzacji rozpoczęło już pracę nad podobnym repozytorium i należy je dalej rozwijać. Jednak obecnie są to rozdziały podręcznika, w których informacje mogą się szybko zdezaktualizować. Nie ma też żadnej koncepcji na dalszy rozwój, w szczególności w obszarze użyteczności zasobów dla modeli językowych i organicznego rozwoju.

## Historia wersji

| **Wersja** | **Autor** | **Data** | **Opis zmian** |
| --- | --- | --- | --- |
| RC | Jacek Zadrożny | 12.06.2025 | Projekt – kandydat do wydania |
