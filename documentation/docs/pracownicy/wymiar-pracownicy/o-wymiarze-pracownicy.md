---
id: o-wymiarze-pracownicy
title: O wymiarze Pracownicy
sidebar_label: O wymiarze Pracownicy
sidebar_position: 0
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.

---

# O wymiarze Pracownicy

:::tip Dokument roboczy

**Nie wahaj się proponować zmian**. Możesz komentować, uzupełniać, redagować każdy fragment dokumentu.

:::

## Opis wymiaru

:::info Definicja

Wymiar „Pracownicy” w zarządzaniu dostępnością cyfrową w organizacji obejmuje zatrudnianie wykwalifikowanych osób z&nbsp;niepełnosprawnościami w całej organizacji, na wszystkich stanowiskach, w każdym dziale, na wszystkich szczeblach władzy, aby ich wyjątkowe spostrzeżenia i doświadczenia życiowe mogły lepiej służyć podejmowaniu decyzji.

:::

Wymaga to dostępnych i integracyjnych praktyk zatrudniania, obejmujących proces składania aplikacji, rozmowy kwalifikacyjne, oceny, wdrażanie nowych pracowników i utrzymanie zatrudnienia.

## Cel wymiaru Pracownicy

**„Cel tego wymiaru**: Powinien być wspierany przez postępy lub realizację punktów sprawdzających kulturę organizacyjną lub innych kryteriów.”


## Propozycje tematów zaleceń, rozwiązań i praktyk

Jest to robocza wersja tematów, które mogą być przedmiotem zaleceń, jakie mogłyby powstać w wyniku prac zespołu. W podpunktach podano przykłady dowodów, na kanwie których można proponować propozycje rekomendacji, projekty rozwiązań, przykłady dobrych praktyk.

1. Organizacja określa w wymaganiach rekrutacyjnych oraz w opisach stanowisk minimum wymaganych kompetencji w zakresie dostępności cyfrowej i informacyjno-komunikacyjnej.
2. Organizacja analizuje i ocenia potrzeby rekrutacyjne, aby określić, w jakich obszarach są oraz w jakich obszarach nie są w stanie uwzględnić kandydatów z niepełnosprawnościami, a także analizy i oceny barier ograniczających możliwości zatrudniania osób z niepełnosprawnościami.
3. Organizacja prowadzi aktywną politykę pozyskiwania do pracy wykwalifikowanych osób z niepełnosprawnościami na stanowiska związane z realizacją zapewniania dostępności cyfrowej.
4. Organizacja podejmuje preferencyjne inicjatywy rekrutacyjne w celu zatrudnienia wykwalifikowanych osób z niepełnosprawnościami.
5. Organizacja zapewnia dostępność cyfrową wszystkich narzędzi rekrutacyjnych (tablice ogłoszeń o pracy, obszary w serwisach internetowych, aplikacje mobilne itp.) i zgodność z ustawą o dostępności cyfrowej stron internetowych i aplikacji mobilnych podmiotów publicznych lub z rozdziałami 9-11 normy ETSI 301 549.
6. Organizacja aktywnie angażuje pracowników z niepełnosprawnościami w zarządzanie dostępnością cyfrową oraz działania związane z zapewnianiem dostępności cyfrowej, takie jak testowanie i opiniowanie dostępności nabywanych przez organizację technologii i treści cyfrowych, testowanie i ocenianie dostępności stron internetowych i aplikacji mobilnych, przygotowanie i prowadzenie szkoleń z zakresu rozwijania świadomości problemów dostępności i zapewniania dostępności.
7. Organizacja zapewnia pełną dostępność postępowania kwalifikacyjnego podczas zatrudniania pracowników, w tym dostępność cyfrową materiałów, które będą wykorzystywane w trakcie procesu selekcji, np. testów, spotkania rekrutacyjnego, rozmowy kwalifikacyjnej oraz zapewnia odpowiednią konfigurację i technologie wspomagające, jeżeli w trakcie spotkania rekrutacyjnego będzie konieczne korzystanie z technologii i treści cyfrowych.	