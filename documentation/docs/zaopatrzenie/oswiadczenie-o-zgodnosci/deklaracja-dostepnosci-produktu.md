---
id: deklaracja-dostepnosci-produktu
title: Deklaracja dostępności cyfrowej produktu lub usługi
sidebar_label: Oświadczenie dostawcy o dostepności
sidebar_position: 1 
description: Organizacja powinna wymagać od dostawcy lub wykonawcy deklaracji dostępności produktu lub usługi podczas ich odbioru 
keywords: [
polityka dostępności,
zamówienia publiczne,
zaopatrzenie
]
tags: [
polityka dostępności,
zamówienia publiczne,
zaopatrzenie
]
opracowanie: Jacek Zadrożny
data_zgloszenia: 16 czerwca 2025 r.
ostatnia_aktualizacja: 24 września 2025 r.
wersja_robocza: true
---

## Zalecenie

Organizacja powinna wymagać od dostawcy lub wykonawcy deklaracji dostępności produktu lub usługi podczas ich odbioru.

## Rekomendacje

1. Organizacja powinna zawrzeć w specyfikacji istotnych warunków zamówienia oraz wzorze umowy wymaganie, aby otrzymać także deklarację dostępności w formie oświadczenia.
2. Organizacja wskazuje konkretny wzór deklaracji dostępności. Mogą to być na przykład:
    - VPAT**®** (Voluntary Product Accessibility Template**®**);
    - Deklaracja zgodności, o której mowa w ustawie z dnia 26 kwietnia 2024 r. o zapewnianiu spełniania wymagań dostępności niektórych produktów i usług przez podmioty gospodarcze wraz z tabelą zgodności z normą PN-ETSI EN 301549.
    - Inny szablon, z którego można jednoznacznie wyprowadzić wniosek, że produkt jest zgodny z normą PN-ETSI EN 301549.
3. Deklaracja dostępności powinna być podstawą do żądania wprowadzenia poprawek, jeżeli produkt lub usługa okażą się niezgodne z tą deklaracją lub niedostępne w inny sposób.
4. Zalecenie dotyczy zarówno produktów i usług gotowych („z pudełka”), jak i wykonywanych na indywidualne zamówienie podmiotu publicznego.

## Podstawa prawna

Art. 106 ustawy z dnia 11 września 2019 r. Prawo zamówień publicznych.

## Uzasadnienie

Zamawianie dostępnych produktów i usług cyfrowych jest trudne i podmioty publiczne korzystają z różnych metod. Jednak wykazywanie doświadczenia w dostarczaniu lub wytwarzaniu produktów i usług cyfrowych nie gwarantuje, że będą one cyfrowo dostępne. Dostawca powinien dostarczyć dowody na to, że produkt lub usługa spełniają wymagania dostępności lub zgodności z normą PN-ETSI EN 301549.

Obecnie nie ma etykiet lub certyfikatów potwierdzających cyfrową dostępność. Dlatego nie można skorzystać z art. 104 i 105 PZP. Jednak art. 106 daje możliwość żądania przedstawienia innych dokumentów dowodowych. W tym przypadku jest to deklaracja dostępności.

Przedłożenie przez dostawcę lub wykonawcę deklaracji dostępności znacząco ułatwi wybór i odbiór produktów i usług cyfrowych przez podmioty publiczne. Taka deklaracja stanowi równocześnie oświadczenie, że produkt lub usługa są cyfrowo dostępne, ewentualnie, w których obszarach nie spełnia wymagań.

Przygotowanie deklaracji dostępności na potrzeby zamówień publicznych spowoduje także większe zainteresowanie dostępnością produktów i usług. W procesie oceny dostępności i przygotowywania deklaracji dostępności, producenci i usługodawcy będą mogli odkryć problemy i zaplanować ich usunięcie.