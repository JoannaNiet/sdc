---
id: zasady-oceny-ofert-zalecenie
title: Ocena dostępności cyfrowej deklarowanej w ofertach
sidebar_position: 0
sidebar_label: Zalecenie
description: Organizacja poprzedza wybór oferty oceną dostępności cyfrowej deklarowanej przez oferenta 
keywords: [
        zamówienia publiczne,
		zaopatrzenie,
]
tags: [
        zamówienia publiczne,
		zaopatrzenie,
]
opracowanie: Stefan Wajda
data_zgloszenia: 12 czerwca 2025
data_aktualizacji:  20 września 2025
status: projekt
---

# Ocena dostępności cyfrowej deklarowanej w ofertach

## Zalecenie

Organizacja poprzedza wybór oferty oceną dostępności cyfrowej technologii lub treści cyfrowej deklarowanej przez oferenta.

## Rekomendacje

1. Organizacja określa w zapytaniu ofertowym lub specyfikacji istotnych warunków zamówienia wymagania dotyczące:
    1. zgodności oferowanego rozwiązania z PL ETSI 301 549
    2. dostosowań rozwiązania do potrzeb zamawiającego
    3. wsparcia rozwiązania dla tworzenia dostępnych treści
    4. wsparcia pracowników z niepełnosprawnościami w obsłudze oferowanego rozwiązania
    5. wykorzystania produktów nakładkowych
    6. wskazówek dla użytkowników technologii wspomagających
    7. opracowania deklaracji dostępności
    8. generowania nieinternetowych dokumentów cyfrowych
2. Organizacja definiuje wymagania w oparciu o Szablon oceny deklarowanej dostępności cyfrowej oferowanych rozwiązań.
3. Organizacja podaje do wiadomości oferentów zasady oceny (punktacji) poziomów spełnienia wymagań.
4. Organizacja dokumentuje ocenę deklarowanej dostępności cyfrowej, w oparciu o dostosowany do swoich potrzeb szablon macierzy punktacji

## Podstawa prawna

- Art. 5 ustawy o dostępności cyfrowej stron internetowych i aplikacji mobilnych podmiotów publicznych z dnia 4 kwietnia 2019 r. z późn. zmianami (Dz. U. 2019, poz. 848)
- Art. 4 pkt. 3 ustawy o zapewnianiu dostępności osobom ze szczególnymi potrzebami z dnia 19 lipca 2019 r. (Dz. U. 2019, poz. 1696)
- Art. 5 pkt. 2 ustawy o zapewnianiu dostępności osobom ze szczególnymi potrzebami z dnia 19 lipca 2019 r. (Dz. U. 2019, poz. 1696)
- Art. 106 ustawy z dnia 11 września 2019 r. Prawo zamówień publicznych z późn. zmianami (Dz. U. 2019 poz. 2019)

## Uzasadnienie

Podmioty publiczne mają obowiązek zapewnić dostępność nabywanych przez nie produktów i usług cyfrowych na mocy przepisów przywołanych powyżej ustaw.

W procesie zakupu rozwiązań cyfrowych podmiot dokonujący zakupu staje wobec problemu oceny dostępności cyfrowej zgłoszonych ofert, aby uzyskać dowody uprawdopodabniające, że oferent i oferowane rozwiązanie spełnią wymagania dotyczące dostępności cyfrowej.

Uwzględnienie kwestii dostępności na każdym etapie procesu zakupowego jest niezwykle istotne, gdyż minimalizuje ryzyko nabycia niedostępnych usług cyfrowych i produktów, które nie zapewniają funkcjonalności niezbędnych dla tworzenia dostępnych treści cyfrowych.

Podmiotom publicznym zalecenie wraz z rekomendacjami oraz „szablonem oceny deklarowanej dostępności cyfrowej oferowanych rozwiązań” i „szablonem macierzy punktacji” uzmysławia wagę precyzyjnego definiowania wymagań dotyczących dostępności od samego początku procesu zaopatrzenia oraz dostarcza praktycznego i poręcznego wzorca definiowania wymagań i oceny odpowiedzi.

Dostawcom jawnie określone wymagania oraz zasady punktacji mogą pomóc w ocenie, w którym są miejscu na swojej drodze do dostępności i zidentyfikowaniu działań, jakie mogą podjąć, aby poprawić swoje wyniki w aktualnej i przyszłych ofertach.

## Załączniki

1. [Szablon oceny deklarowanej dostępności cyfrowej](zasady-oceny-ofert-rozwiazanie.md)
2. [Szablon wymagań dostępności w zakupach rozwiązań zawierających technologie i treści cyfrowe](zasady-oceny-ofert-szablon-wymagan.md)
3. [Szablon macierzy punktacji](zasady-oceny-ofert-macierz-punktacji.xlsx)


## Źródła, opracowania
1. [Procurement accessibility guidance](https://www.makethingsaccessible.com/guides/procurement-accessibility-guidance/)
2. [Procurement scoring and maturity](https://www.makethingsaccessible.com/guides/procurement-scoring-and-maturity/)


## Historia wersji

| **Wersja** | **Autor** | **Data** | **Opis zmian** |
| --- | --- | --- | --- |
| RC | Stefan Wajda | 12.06.2025 | Projekt – kandydat do wydania |




<!--
## Notatki do wykorzystania w uzasadnieniu

Ustawa o zapewnieniu dostępności osobom ze szczególnymi potrzebami stanowi w art. 4 pkt 3, że:

W przypadku zlecania lub powierzania, na podstawie umowy, realizacji zadań publicznych finansowanych z udziałem środków publicznych lub udzielania zamówień publicznych podmiotom innym niż podmioty publiczne, podmiot publiczny jest obowiązany do określenia w treści umowy warunków służących zapewnieniu dostępności osobom ze szczególnymi potrzebami w zakresie tych zadań publicznych lub zamówień publicznych, z uwzględnieniem minimalnych wymagań, o których mowa w art. 6.

W artykule 5 pkt. Ustawa mówi, że: „W przypadku, gdy podmiot inny niż podmiot publiczny realizuje, na podstawie umowy zawartej z podmiotem publicznym, zadanie finansowane z udziałem środków publicznych, jest obowiązany do zapewnienia dostępności osobom ze szczególnymi potrzebami w zakresie określonym w tej umowie.”

Ustawa Prawo zamówień publicznych stanowi w art. 100, że:

1. W przypadku zamówień przeznaczonych do użytku osób fizycznych, w tym pracowników zamawiającego, opis przedmiotu zamówienia sporządza się, z uwzględnieniem wymagań w zakresie dostępności dla osób niepełnosprawnych oraz projektowania z przeznaczeniem dla wszystkich użytkowników, chyba że nie jest to uzasadnione charakterem przedmiotu zamówienia.
2. Jeżeli wymagania, o których mowa w ust. 1, wynikają z aktu prawa Unii Europejskiej, przedmiot zamówienia, w zakresie wymagań dotyczących dostępności dla osób niepełnosprawnych oraz projektowania z przeznaczeniem dla wszystkich użytkowników, opisuje się przez odesłanie do tego aktu.

W art. 105 czytamy:

1\. W celu potwierdzenia zgodności oferowanych \[…\] dostaw lub usług z wymaganiami, cechami lub kryteriami określonymi w opisie przedmiotu zamówienia lub kryteriami oceny ofert, lub wymaganiami związanymi z realizacją zamówienia **zamawiający może żądać od wykonawców** złożenia certyfikatu wydanego przez jednostkę oceniającą zgodność **lub sprawozdania z badań** przeprowadzonych przez tę jednostkę.

4\. Zamawiający akceptuje odpowiednie przedmiotowe środki dowodowe, inne niż te, o których mowa w ust. 1 i 3, w szczególności dokumentację techniczną producenta, w przypadku gdy dany wykonawca nie ma ani dostępu do certyfikatów lub sprawozdań z badań, o których mowa w ust. 1 i 3, ani możliwości ich uzyskania w odpowiednim terminie, o ile ten brak dostępu nie może być przypisany danemu wykonawcy, oraz pod warunkiem że dany wykonawca udowodni, że wykonywane przez niego roboty budowlane, dostawy lub usługi spełniają wymagania, cechy lub kryteria określone w opisie przedmiotu zamówienia lub kryteriów oceny ofert, lub wymagania związane z realizacją zamówienia.

W art. 106 znajdujemy jeszcze:

1\. Zamawiający może żądać innych niż wskazane w art. 104 i art. 105 przedmiotowych środków dowodowych na potwierdzenie, że oferowane dostawy, usługi lub roboty budowlane spełniają określone przez zamawiającego wymagania, cechy lub kryteria, jeżeli są one niezbędne do przeprowadzenia postępowania. Zamawiający wskazuje wymagane przedmiotowe środki dowodowe w ogłoszeniu o zamówieniu lub dokumentach zamówienia.

A w art. 107

1. Jeżeli zamawiający żąda złożenia przedmiotowych środków dowodowych, wykonawca składa je wraz z ofertą.
2. Jeżeli wykonawca nie złożył przedmiotowych środków dowodowych lub złożone przedmiotowe środki dowodowe są niekompletne, zamawiający wzywa do ich
3. złożenia lub uzupełnienia w wyznaczonym terminie, o ile przewidział to w ogłoszeniu o zamówieniu lub dokumentach zamówienia.
4. Przepisu ust. 2 nie stosuje się, jeżeli przedmiotowy środek dowodowy służy potwierdzeniu zgodności z cechami lub kryteriami określonymi w opisie kryteriów oceny ofert lub, pomimo złożenia przedmiotowego środka dowodowego, oferta podlega odrzuceniu albo zachodzą przesłanki unieważnienia postępowania.
5. Zamawiający może żądać od wykonawców wyjaśnień dotyczących treści przedmiotowych środków dowodowych.

-->