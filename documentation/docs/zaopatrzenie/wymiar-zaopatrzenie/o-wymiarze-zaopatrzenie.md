---
id: o-wymiarze-zaopatrzenie
title: O wymiarze Zaopatrzenie
sidebar_label: O wymiarze Zaopatrzenie
sidebar_position: 0
opracowanie: Stefan Wajda
data_zgloszenia: 16 czerwca 2025 r.
ostatnia_aktualizacja: 24 września 2025 r.

---

# O wymiarze Zaopatrzenie
:::tip Dokument roboczy

**Nie wahaj się proponować zmian**. Możesz komentować, uzupełniać, redagować każdy fragment dokumentu.

:::


## Opis wymiaru

[Wymiar](../../terms/wymiar-dostepnosci) **Zaopatrzenie** w **Modelu dojrzałości dostępności** obejmuje strategiczny proces skoncentrowany na znajdowaniu i&nbsp;nabywaniu przez organizację opłacalnych i&nbsp; potrzebnych organizacji produktów i&nbsp;usług z komponentem technologii i treści cyfrowych ([technologii informacyjno-komunikacyjnych](../../terms/technologia-informacyjno-komunikacyjna)). 

Gdy do procesów i dokumentów dotyczących nabywania technologii i treści cyfrowych włączone są kryteria dostępności, organizacja może być bardziej zdolna do dostarczania dostępnych produktów, usług i miejsc pracy.​

:::info Definicja

- **Dostępne cyfrowo zaopatrznie** oznacza uwzględniające [wymogi dostępności](../../terms/wymogi-dostepnosci) procesy znajdowania, wybierania, negocjowania, transakcji zakupowych i zawierania umów, w wyniku których organizacja osiąga zdolność tworzenia dostępnego środowiska pracy oraz zapewniania swoim klientom dostępnej cyfrowo komunikacji i usług.

:::

**Cel wymiaru Zaopatrzenie**: Organizacja nabywa technologie i treści cyfrowe oraz powiązane usługi, które spełniają wymogi określone w normach dostępności oraz są dostępne dla wszystkich tak, jak tylko jest to możliwe. 

**Dojrzała dostępność cyfrowa organizacji** w wymiarze **Zaopatrzenie** wyraża się w pełnym i spójnym stosowaniu i&nbsp;egzekwowaniu [wymogów dostępności cyfrowej](../../terms/wymogi-dostepnosci) we wszystkich procesach pozyskiwania, w&nbsp;tym zakupów i&nbsp;wytwarzania produktów i usług z komponentem technologii informacyjno-komunikacyjnych. 


## Propozycje tematów zaleceń, rozwiązań i praktyk

:::warning O propozycjach 

Celem tego zestawienia jest pomóc każdemu, kto chce wnieść swój wkład w pracę Sieci dostępności cyfrowej, ustalić jakie może przygotować projekty zaleceń, rozwiązań praktycznych, opisy rozwiązań (praktyk) stosowanych w&nbsp;swojej organizacji lub w&nbsp;organizacjach, z którymi współpracuje.
- **Nie jest to kompletna lista tematów**. Można ją wzbogacać o nowe propozycje.
- **To są tylko *propozycje***. Można je przekształcać, modyfikować, uściślać, rozwijać 

:::

1. Organizacja reguluje zasady i tryb postępowania przy dokonywaniu zakupów technologii i treści cyfrowych lub zakupów zawierających technologie i treści cyfrowe, aby zwiększyć pewność, że w zakupach technologii i treści cyfrowych za środki publiczne dostępność cyfrowa będzie podstawowym kryterium legalności.
2. W dokumentach towarzyszących procesom zakupowym, takim jak zapytania o informacje, zapytania o propozycje, zapytania ofertowe, specyfikacje istotnych warunków zamówienia oraz umowy organizacja stosuje spójny język odnoszący się do kwestii dostępności cyfrowej || określa wymagania dotyczące dostępności, w tym …
3. Organizacja wypracuje i stosuje spójny proces i metody oceny spełniania wymagań dostępności cyfrowej oraz dowodów dostępności na etapach zgłaszania ofert, opracowywania i przekazywania do użytku nabywanych technologii i treści
4. W umowach o usługi serwisowe dotyczące technologii i treści cyfrowych organizacja uwzględnia postanowienia dotyczące wymagań dostępności, w tym zapewnienia zgodności z normami w trakcie użytkowania technologii.
5. Organizacja monitoruje i przeprowadza okresowe przeglądy stanu wdrażania swojej polityki dostępności, w tym dostępności cyfrowej w zakupach.
6. Organizacja informuje potencjalnych dostawców o swojej polityce dostępności cyfrowej w zakupach.
7. Organizacja zapewnia, że produkty i usługi cyfrowe opracowane w organizacji spełniają lub przewyższają standard dostępności cyfrowej określony w ustawie o dostępności cyfrowej stron internetowych i aplikacji mobilnych podmiotów publicznych lub w rozdziałach 9-11 normy PN-ETSI EN 301 549.
8. Organizacja zapewnia, że we wszystkich postępowaniach dotyczących zakupów technologii i treści cyfrowych lub zawierających elementy technologii i treści cyfrowych uczestniczy wykwalifikowany specjalista ds. dostępności cyfrowej.
9. Organizacje ustanawia mechanizm oceny i zapewnienia, że współdzielone lub wynajmowane zasoby innych firm spełniają lub przewyższają standard dostępności cyfrowej określony w ustawie o dostępności cyfrowej stron internetowych i aplikacji mobilnych podmiotów publicznych lub rozdziałach 9-11 normy PN-ETSI EN 301 549.
10. Organizacje zapewnia w procesie rozpatrywania odwołań i skarg dotyczących postępowań zakupowych, że rozstrzyganie kwestii związanych z dostępnością cyfrową umożliwi organizacji skuteczne egzekwowanie wymagań dostępności i norm określonych w ustawie o dostępności cyfrowej stron internetowych i aplikacji mobilnych podmiotów publicznych lub rozdziałach 9-11 normy PN-ETSI EN 301 549.


## Sugestie

Jest to wcześniejsza proponowana robocza wersja tematów. W podpunktach podano przykłady dowodów, na kanwie których można proponować propozycje zaleceń, rekomendacji, projekty rozwiązań, przykłady dobrych praktyk.

- Organizacje powinny uregulować zasady i tryb postępowania przy dokonywaniu zakupów technologii i&nbsp;treści cyfrowych lub zakupów zawierających technologie i&nbsp;treści cyfrowe, aby zwiększyć pewność, że w zakupach technologii i&nbsp;treści cyfrowych za środki publiczne dostępność będzie podstawowym kryterium legalności.
  - **Przykład praktyki**: Jak w naszej organizacji opracowaliśmy politykę dostępnych zakupów zawierających technologie i&nbsp;treści cyfrowe
  - **Przykład polityki**: Przedstawienie autentycznych przykładów polityk zakupowych uwzględniających dostępność cyfrową;
  - **Model/Szablon polityki dostępnych zakupów cyfrowych**
- W dokumentach towarzyszących procesom zakupowym, takim jak zapytania o informacje, zapytania o&nbsp;propozycje, zapytania ofertowe, specyfikacje istotnych warunków zamówienia oraz umowy organizacje powinny stosować spójny język odnoszący się do kwestii dostępności:
  - Przykłady klauzul określających wymagania zgodności z normami i&nbsp;ogólne wymogi dostępności
  - Przykładowe listy wymagań w zakresie dostępności:
    - Listy wymagań dotyczących usług twórców treści (treści stron internetowych, dokumenty cyfrowe, materiały audio, wideo i multimedia, materiały brandingowe i graficzne)
    - Listy wymagań dotyczących usług twórców oprogramowania
    - Listy wymagań dotyczących usług konsultingowych
    - Listy wymagań dotyczących usług audytorskich
    - Listy wymagań dotyczących usług szkoleniowych
- Organizacja powinna wypracować i stosować spójny proces i&nbsp;metody oceny spełniania wymagań dostępności oraz dowodów dostępności na etapach zgłaszania ofert, opracowywania i&nbsp;przekazywania do użytku nabywanych technologii i treści
  - Opisy procesów oceny
    - Opis procesu oceny usług SAAS („oprogramowanie jako usługa” – strony internetowe, aplikacje mobilne, komponenty stron internetowych, np. galerie, aplikacje komputerowe)
    - Opis procesu oceny usług twórców treści
    - Opis procesu oceny zakupów z elementami technologii i treści cyfrowych
    - Opis procesu oceny zakupów technologii wspomagających
  - Wykorzystanie oświadczeń o zgodności i dowodów zgodności
    - VPAT® i ACR
    - Dowody testów dostępności (automatycznych, ręcznych, z użytkownikami)
    - Audyty cząstkowe i kompleksowe
    - Demonstracje (pokazy) dostępności
  - Narzędzia wspomagające procesy oceny
    - Macierze punktacji
    - Arkusze kalkulacyjne
    - …
- W umowach o usługi serwisowe dotyczące technologii i&nbsp;treści cyfrowych organizacja powinna uwzględnić postanowienia dotyczące wymagań dostępności, w&nbsp;tym zapewnienia zgodności z normami:
  - Przykłady klauzul umownych określających wymagania zgodności z normami i ogólne wymogi dostępności
  - Przykłady postanowień dotyczących dostępności w sekcjach gwarancji i środków zaradczych
  - Przykłady postanowień dotyczących działań naprawczych dostawcy
    - zapewnienia pełnej zgodności w przypadku przyjęcia do użytku technologii, która określone normy spełnia częściowo lub nie spełnia w ogóle (obsługa wyjątków od norm i&nbsp;wymagań)
    - problemów dostępności, których źródłem jest oprogramowanie, w&nbsp;tym aktualizacje oprogramowania
  - Przykłady zrealizowanych umów z&nbsp;wymaganymi klauzulami dotyczącymi dostępności
  - …
- Organizacja powinna monitorować i przeprowadzać okresowe przeglądy stanu wdrażania swojej polityki dostępności w&nbsp;zakupach:
  - Przykład procedury okresowego przeglądu stanu wdrażania polityki dostępności w zakupach
    - Przykładowy audyt efektywności zarządzania programem zakupów
    - Analiza skarg i odwołań dotyczących procesów zakupowych
    - …
  - Przykłady wskaźników efektywności polityki dostępności w zakupach i sposobów ich pomiaru
  - Przykłady procedury zarządzania skargami i odwołaniami dotyczącymi procesów zakupowych
  - …

# Historia wersji

| Wersja | Autor | Data | Opis zmian |
| --- | --- | --- | --- |
| 1.0 | Stefan Wajda | 27.05.2025 | Utworzenie |
| 2.0 | Stefan Wajda | 1.08.2025 | Uaktualnienie – synchronizacja z Modelem Dojrzałości Dostępności W3C. Dodanie sekcji: Propozycje tematów zaleceń, rozwiązań i praktyk |
| 2.1 | Stefan Wajda | 3.10.2025 | Sprecyzowanie opisu, definicji zaopatrzenia dostępnego cyfrowo oraz celu wymiaru Zaopatrzenie |