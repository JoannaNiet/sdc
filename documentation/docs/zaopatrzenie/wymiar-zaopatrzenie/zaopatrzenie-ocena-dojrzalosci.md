---
id: zaopatrzenie-ocena-dojrzalosci
title: Zaopatrzenie - ocena dojrzałości
sidebar_label: Ocena dojrzałości
sidebar_position: 1
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.
wersja_robocza: true
---

## Jak ocenić poziom dojrzałości organizacji w wymiarze _Zaopatrzenie_

1. Określ [punkty dowodowe](../../terms/punkt-dowodowy), które zostaną wykorzystane do oceny dojrzałości dostępności. 

   Nie wszystkie punkty dowodowe mogą mieć zastosowanie do każdej firmy lub organizacji. Wymienione tutaj punkty dowodowe są niewyczerpującymi przykładami kryteriów. Mogą one mieć zastosowanie lub nie. Możesz określić inne punkty dowodowe w ich miejsce i/lub dodatkowe punkty dowodowe.
   
2. Wymień całą dokumentację zamówień publicznych organizacji w odniesieniu do zidentyfikowanych punktów dowodowych.
3. Określ, jaki poziom dojrzałości dostępności potwierdza dokumentacja punktów dowodowych w odniesieniu do zaopatrzenia.

## Poziomy dojrzałości

| Poziom | Opis  |
| -------| ------| 
| **Nieaktywny** | Organizacja nie przywiązuje w ogóle wagi do dostępności cyfrowej w procesach zakupowych albo tylko niekiedy określa przypadkowe oczekiwania. |
| **Startowy** | Organizacja dostrzegła potrzebę uwzględniania dostępności cyfrowej w procesach zakupowych. Wszczęto prace, których celem jest przygotowanie organizacji i pracowników do stawiania i&nbsp;egzekwowania wymagań dostępności podczas zakupów i zawierania umów dotyczących technologii i&nbsp;treści cyfrowych. |
| **Integracja** | Organizacja wdraża opracowane zasady, procedury i rozwiązania służące nabywaniu lub wytwarzaniu we własnym zakresie dostępnych produktów i usług z komponentem technologii informacyjno-komunikacyjnych. Wymagania dotyczące dostęności cyfrowej są jasno określane w dokumentach zakupowych i komunikowane dostawcom. Odpowiedzi na zaproszenia i zapytania ofertowe są analizowane i oceniane pod kątem spełnienia wymogów dostępności. Umowy o nabycie i wdrożenie technologii i treści cyfrowych są zawierane po zweryfikowaniu zgodności z deklarowanym przez dostawcę i akceptowanym przez nabywcę poziomem dostępności. Pracownicy zdobywają kompetencje w zakresie dostępności cyfrowej odpowiednie do swojej roli w procesach zakupowych. | 
| **Optymalizacja** | Organizacja w pełni i spójnie stosuje i&nbsp;egzekwuje [wymogi dostępności cyfrowej](../../terms/wymogi-dostepnosci) we wszystkich procesach pozyskiwania, w&nbsp;tym zakupów i&nbsp;wytwarzania produktów i usług z komponentem technologii informacyjno-komunikacyjnych. Efektywność procesów zaopatrzenia jest stale monitorowana i poprawiana w razie potzreby|

## Punkty dowodowe

W ocenie dojrzałości organizacji w wymiarze **Zaopatrzenie** dowodami mogą być między innymi:

### Dokumentacja polityki dostępnych zakupów

- Opublikowana polityka dostępności cyfrowej obejmująca zaopatrzenie lub odrębna polityka zakupowa obejmująca dostępność
- Wymogi dostępności i powiązane informacje są przekazywane dostawcom.

### Spójne stosowanie ujednoliconych zapisów w dokumentach zakupowych

- Ujednolicone klauzule dotyczące dostępności w zapytaniach ofertowych przed nabyciem TIK.
- Ujednolicony klauzule dotyczący dostępności w umowach nabywanych TIK.
- Formularze i szablony zamówień dotyczące dostępności dla elementów takich, jak oferty i propozycje.

### Spójny proces i metody oceny

- Oceny deklarowanej dostępności cyfrowej w odpowiedzi na zapytanie ofertowe
- Udokumentowana metodologia oceny dostępności.
- Oceny dowodów zgodności
- Metodologia oceniania (punktacji) zgłoszeń.
- Dowody testów dostawcy (automatycznych i ręcznych)

### Wymogi dotyczące zapisów w umowach

- Wymóg dostarczenia przez dostawcę dowodów przeprowadzonych automatycznych i ręcznych testów dostępności.
- Kryteria dostępności w cyklu tworzenia, integracji i rozwoju (dla usług programistycznych).
- Wymagania dotyczące punktów kontrolnych dostępności specyficznych dla zamówień publicznych dla niestandardowych umów programistycznych.
- Sekcja gwarancji i środków zaradczych w umowach obejmuje dostępność.
- Działania naprawcze dostawcy / plany naprawcze przed i po wdrożeniu.
- Przykłady zrealizowanych umów z językiem dostępności.

### Dostępność w zarządzaniu programem _zakupowymi_

- Procesy i polityki zakupowe są okresowo oceniane pod kątem integracji dostępności.
- Zarządzanie cyklem życia umowy obejmuje wymagania dotyczące dostępności.
- Wskaźniki dostępności związane z zakupami są monitorowane i dokumentowane.
- Zdefiniowany proces zarządzania skargami i odwołaniami dotyczącymi zaopatrzenia.

### Szkolenia z zakresu _zaopatrzenia_

- Organizowane są szkolenia w zakresie zaopatrzenia związane z dostępnością, aby umożliwić personelowi rozwijanie i podtrzymywanie odpowiednich umiejętności wspierających punkty dowodowe tego wymiaru.

### Cele i wskaźniki wymiaru

- Ustalono cele związane z wymiarem, zdefiniowano wskaźniki i monitoruje się postępy.



<!--
### Nieaktywny

Poziom jest **nieaktywny**, gdy dowody wskazują, że:

- Nie podjęto żadnych wysiłków lub wskazano jedynie pojedyncze działania.

### Startowy

Poziom **Startowy** osiąga się, gdy dowody wskazują, że:

- Przeprowadzany jest przegląd przepisów oraz wewnętrznych regulacji i praktyk związanych z zakupami, aby przygotować projekt zmian, które zapewnią, że dostępność cyfrowa będzie podstawowym i egzekwowanym kryterium zakupów technologii i&nbsp;treści cyfrowych. We wszystkich dokumentach przetargowych i kontraktowych związanych z technologiami TIK oraz odpowiedziach dostawców w całym cyklu życia zakupu.
- Podjęto działania, których celem jest uzyskanie przez pracowników wiedzy i umiejętności niezbędnych do uwzględniania w procesach zakupowych wymagań dotyczących dostępności odpowiednich do stanowiska każdej osoby.

### Integracji

Poziom **integracji** osiąga się, gdy dowody wskazują, że:

- W treści zapytań o informacje, zapytań ofertowych i umów określa jasno wymagania dotyczące dostępności cyfrowej.
- Odpowiedzi na zaproszenia i zapytania ofertowe są analizowane pod kątem spełnienia wymogów dostępności przez specjalistów ds. dostępności lub przeszkolonych w zakresie dostępności specjalistów ds. zaopatrzenia
- Dostawcy są zobowiązani do przedłożenia dokumentacji dotyczącej dostępności, która zostanie oceniona w ramach ogólnej oceny dostawcy.
- Uruchomiono mechanizm informowania dostawców o wymogach organizacji dotyczących dostępności.
- Dostępność cyfrowa jest monitorowanym elementem cyklu życia procesów zakupowych
- Kryteria dostępności są uwzględniane w negocjacjach dotyczących odnowienia i przedłużenia umów.
- Umowy o nabycie i wdrożenie technologii i treści cyfrowych są zawierane po zweryfikowaniu zgodności z deklarowanym przez dostawcę i akceptowanym przez nabywcę poziomem dostępności
- Rozpoczęto szkolenia w zakresie wiedzy i umiejętności dotyczących zaopatrzenia związanych z dostępnością i umiejętnościami odpowiednimi do każdego stanowiska.
- Pracownicy zdobywają kompetencje dotyczące z dostępnością cyfrową odpowiednie do swojej roli w procesach zakupowych
- Istnieje mechanizm oceny i zapewnienia, że współdzielone lub wynajmowane zasoby innych firm spełniają lub przewyższają standard dostępności organizacji.


### Optymalny

Poziom **optymalizacji** osiąga się, gdy dowody wskazują, że:

- We wszystkich zakupach i wszystkich umowach obejmujących technologie i treści cyfrowe lub ich elementy organizacja w pełni i spójnie stosuje standardy i wymagania dostępności.
- Produkty cyfrowe i usługi opracowane w organizacji na własne potrzeby spełniają (lub przewyższają) standard dostępności organizacji.
- Procesy zakupowe są regularnie przeglądane i udoskonalane w razie potrzeby.
- Pracownicy zaangażowani w procesy zakupowe mają odpowiednie do swojej roli przeszkolenie w zakresie dostępności cyfrowej, a poprawa sytuacji jest mierzona i monitorowana.
- Organizacja monitoruje efektywność procesów zakupowych oraz zawartych umów i udoskonala je w oparciu o wnioski z monitoringu.
-->