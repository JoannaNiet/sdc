---
id: o-wymiarze-wsparcie
title: O wymiarze Wsparcie
sidebar_label: O wymiarze Wsparcie
sidebar_position: 0
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.

---


# O wymiarze Wsparcie
:::tip Dokument roboczy

**Nie wahaj się proponować zmian**. Możesz komentować, uzupełniać, redagować każdy fragment dokumentu.

:::

## Opis wymiaru

:::info Definicja

Wymiar „Wsparcie” w zarządzaniu dostępnością cyfrową w organizacji obejmuje:

- dostosowania dla pracowników
- obsługę klienta i racjonalne usprawnienia

„Zarówno pracownicy w organizacji, jak i zewnętrzni klienci z niepełnosprawnościami potrzebują wsparcia organizacji w zakresie dostępności cyfrowej. Obejmuje to dostosowania dla pracowników oraz obsługę klienta i racjonalne usprawnienia odpowiednie do potrzeb użytkowników w zakresie dostępności TIK.”

:::


## Propozycje tematów zaleceń, rozwiązań i praktyk
	
1. Organizacja ustala sformalizowany proces wnioskowania i zapewniania pracownikom dostosowań i racjonalnych usprawnień w środowisku pracy związanych z korzystaniem z technologii i treści cyfrowych.
2. Organizacja ustala sformalizowany proces wnioskowania i zapewniania dostępu alternatywnego osobom korzystającym z przekazywanych przez organizacje treści elektronicznych
3. Organizacja zapewnia pracownikom z niepełnosprawnościami wsparcie w zakresie korzystania z technologii wspomagających odpowiednich do wykonywania przydzielonych zadań.
4. Organizacja zapewnia osobom korzystającym z przekazywanych przez organizacje treści elektronicznych mechanizmy zgłaszania w łatwy i dostępny sposób problemów i barier związanych z dostępnością cyfrową oraz uzyskiwania odpowiedzi.
5. Organizacja zapewnia osobom z niepełnosprawnościami możliwość korzystania z własnych lub preferowanych przez siebie technologii wspomagających podczas osobistego załatwiania spraw urzędowych w siedzibie organizacji.
6. Organizacja opracuje i wdraża program (harmonogram) przygotowania i opublikowania w dostępnym formacie elektronicznym wszystkich starszych dokumentów opublikowanych w formatach niedostępnych cyfrowo, które dotyczą aktualnie realizowanych przez organizację zadań publicznych.
7. Organizacja zapewnia osobom z niepełnosprawnościami specjalistyczną pomoc i wsparcie techniczne w obsłudze technologii wspomagających
8. Organizacja zapewnia swoim pracownikom, odpowiedzialnym za wsparcie osób z niepełnosprawnościami szkolenia w zakresie świadomości niepełnosprawności, etykiety w kontaktach z osobami z niepełnosprawnością oraz obsługi technologii wspomagających i stosowania różnych strategii adaptacyjnych.
9. Organizacja zapewnia dostępność cyfrową kanałów komunikacji internetowej z klientami, uwzględniając potrzeby osób z różnorodnymi potrzebami.
10. Organizacja zapewnia osobom ze szczególnymi potrzebami alternatywne sposoby dostępu do treści cyfrowych
11. Organizacja zapewnia wszystkim klientom wsparcie informacyjne i techniczne w czynnościach wymagających korzystanie z technologii i treści cyfrowych
12. Organizacja aktywnie zbiera informacje i pozyskuje opinie użytkowników o dostępności cyfrowej oraz wdraża tryb łatwego zgłaszania i szybkiego reagowania na zgłoszone problemy dostępności cyfrowej
13. Organizacja zapewnia obywatelom dostępne cyfrowo możliwości złożenia wniosków, opłat i uzyskania decyzji bez konieczności wizyty w urzędzie.
14. Organizacja informuje i edukuje klientów o prawach obywatela w zakresie dostępności cyfrowej.	