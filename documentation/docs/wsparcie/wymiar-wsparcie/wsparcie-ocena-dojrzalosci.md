---
id: wsparcie-ocena-dojrzalosci
title: Wsparcie - ocena dojrzałości
sidebar_label: Ocena dojrzałości
sidebar_position: 1
opracowanie: Stefan Wajda
data_zgloszenia: 16 czerwca 2025 r.
ostatnia_aktualizacja: 24 września 2025 r.
---

# Wsparcie - ocena dojrzałości

## Jak ocenić poziom dojrzałości  wsparcia

1. Określ punkty dowodowe, które zostaną wykorzystane do oceny dojrzałości dostępności. Nie wszystkie punkty dowodowe mogą mieć zastosowanie do każdej firmy lub organizacji. Wymienione tutaj punkty dowodowe są niewyczerpującymi przykładami kryteriów. Mogą one mieć zastosowanie lub nie. Możesz określić inne punkty dowodowe w ich miejsce i/lub dodatkowe punkty dowodowe.
2. Wymień całą dokumentację dotyczącą wsparcia pracowników i klientów organizacji w odniesieniu do zidentyfikowanych punktów dowodowych.
3. Określ, jaki poziom dojrzałości dostępności potwierdza dokumentacja punktów dowodowych w odniesieniu do Wsparcia.

## Poziomy dojrzałości

| Poziom | Opis  |
| -------| ------| 
| Nieaktywny | brak działań mających na celu dostępną komunikację wewnętrzną lub zewnętrzną |
| Startowy   | Istnieją plany zapewnienia klientom i pracownikom podstawowych informacji o wsparciu dla osób z niepełnosprawnościami, ale nie zostały jeszcze zrealizowane. **Pracownicy**: Opracowana pisemna polityka dostępności i proces racjonalnych usprawnień. Pracownicy są informowani o możliwościach dostosowań.<br /> **Klienci**: Istotne informacje dotyczące wsparcia w zakresie dostępności i usprawnień są przekazywane (może to być łącze do polityki dostępności na stronie). Szkolenia w zakresie wsparcia związane z każdym stanowiskiem są planowane, ale nie zostały jeszcze przeprowadzone. |
| Integracja | **Klienci**: Wydzielona sekcja pomocy poświęcona dostępności na stronie internetowej przeznaczonej dla klientów. Pytania i odpowiedzi lub tematy pomocy obejmują typowe pytania dotyczące dostępności.<br /> **Pracownicy**: Narzędzia i procesy ułatwiające składanie wniosków o dostosowania. Menedżerowie ds. zatrudnienia mają dostęp do szkoleń w zakresie świadomości o niepełnosprawności. Rozpoczęły się szkolenia w zakresie wsparcia dostępności dostosowane do każdego stanowiska. |
| Optymalny | **Klienci**: Personel obsługi klienta jest w pełni przeszkolony i jest w stanie udzielić użytkownikom odpowiedzi na pytania dotyczące dostępności. Zapewniono wiele sposobów komunikacji z pomocą techniczną, które zaspokajają potrzeby klientów z niepełnosprawnościami.<br /> **Pracownicy**: Kandydatom oferowane są dostosowania podczas rozmów kwalifikacyjnych. Grupa ds. pracowników z niepełnosprawnościami zapewnia wsparcie socjalne i zawodowe pracownikom z niepełnosprawnościami. Szkolenia w zakresie wsparcia dostępności odpowiednie do stanowiska każdej osoby są wymagane, mierzone i monitorowane w celu poprawy. |

### Nieaktywny

Poziom jest **nieaktywny**, gdy punkty dowodowe wskazują, że:

- Nie podjęto żadnych wysiłków lub wskazano jedynie pojedyncze działania.

### Startowy

Poziom **Startowy** osiąga się, gdy dowody wskazują, że:

- Istnieją plany zapewnienia klientom i pracownikom podstawowych informacji o wsparciu dla osób z&nbsp;niepełnosprawnościami, ale nie zostały jeszcze zrealizowane. Mogą to być:
  - Pisemna polityka i proces racjonalnych usprawnień
  - Istotne informacje dotyczące wsparcia w zakresie dostępności i dostosowań.
- Szkolenia w zakresie wsparcia związane z każdym stanowiskiem są planowane, ale nie zostały jeszcze przeprowadzone.

### Integracji

Poziom **integracji** osiąga się, gdy dowody wskazują, że:

- Strona internetowa skierowana do klientów ma specjalną sekcję pomocy dotyczącą dostępności, w której znajdują się często zadawane pytania (FAQ) lub tematy pomocy.
- Istnieją narzędzia i procesy ułatwiające składanie przez pracowników wniosków o dostosowania dla pracowników.
- Menedżerowie ds. rekrutacji mają dostęp do szkoleń uświadamiających na temat niepełnosprawności.
- Rozpoczęto szkolenia w zakresie wsparcia dostępności dostosowane do każdego stanowiska.


### Optymalny
Poziom **optymalny** osiąga się, gdy dowody wskazują, że:

- Personel obsługi klienta jest w pełni przeszkolony i jest w stanie udzielić użytkownikom odpowiedzi na pytania dotyczące dostępności.
- Zapewniono wiele sposobów komunikacji z pomocą techniczną, która zaspokaja potrzeby klientów z niepełnosprawnościami.
- Wsparcie w zakresie dostępności cyfrowej jest dostępne dla wszystkich wewnętrznie i zewnętrznie wykorzystywanych technologii.
- Wdrożono programy szkoleniowe dla personelu pomocniczego TIK, a personel został przeszkolony.
- Plany ciągłego doskonalenia są w toku.
- Wymagane są mierzone i monitorowane szkolenia w zakresie wsparcia dostępności odpowiednie do stanowiska każdej osoby, w celu doskonalenia.


## Punkty dowodowe

[Punkty dowodowe](../../terms/punkt-dowodowy) Wsparcia mogą obejmować między innymi:

### Wsparcie dla pracowników

- Pisemna polityka dotycząca wnioskowania i zapewniania pracownikom dostosowań i usprawnień związanych z TIK.
- Skoncentrowana na niepełnosprawności Grupa Zasobów Pracowniczych (z ang. _Employee Resource Group_, ERG) wspierana przez kadrę kierowniczą.
- W pełni dostępne ścieżki kariery i powiązane z nimi działania służące osiągnięciu ich celów (wdrażanie nowych pracowników, rekrutacja).
- Zapewniono pracownikom z niepełnosprawnościami wsparcia w zakresie korzystania z technologii wspomagających odpowiednich do wykonywania przydzielonych zadań.
- Rozważono pełny zakres usprawnień potrzebnych pracownikom z niepełnosprawnością do wykonania przydzielonych zadań

### Wsparcie organizacyjne

- Ustanowienie zasad, praktyk i procedur zapewniających dostępną obsługę klienta
- Zapewnienie, że wszystkie informacje są przedstawiane prostym językiem.
- Istnieją mechanizmy wsparcia.
- Zapewniono bazę wiedzy o dostępności w ramach wewnętrznych zasobów organizacji
- Istnieje mechanizm umożliwiający zbieranie opinii na temat dostępności
- Informacje zwrotne dotyczące dostępności są wykorzystane w ciągłym doskonaleniu TIK i narzędzi wewnętrznych.
- Osoby z niepełnosprawnościami są angażowane w planowanie i wdrażanie działań na rzecz dostępności.

### Wsparcie zewnętrzne
- Opublikowane (i dostępne) oświadczenie o dostępności stron internetowych wraz ze wskazówkami o mechanizmach wsparcia.
- Pisemna polityka dotycząca wnioskowania i zapewniania klientom usprawnień związanych z TIK
- Udostępniono dokumentację dotyczącą dostępności do użytku zewnętrznego

### Programy szkoleniowe dotyczące dostępności wspierające pracowników

- Wdrożenie programów szkoleniowych dla pracowników w celu budowania i utrzymywania odpowiednich umiejętności wspierających punkty dowodowe tego wymiaru.
- Zapewnienie szkoleń dla wewnętrznego personelu wsparcia w zakresie dostępności, technologii wspomagających oraz etykiety i świadomości niepełnosprawności.
- Zapewnienie szkoleń w całej organizacji na temat etykiety i wiedzy o niepełnosprawności.
- Zapewnienie szkoleń dla pracowników obsługi klienta w zakresie dostępności, technologii wspomagających oraz etykiety i wiedzy o niepełnosprawności.

### Cele i wskaźniki wymiarów

- Ustalono cele związane z wymiarem, zdefiniowano wskaźniki i monitoruje się postępy.


<!--    
    
4. **Wsparcie zewnętrzne**

    - Ustanowienie procesu otrzymywania informacji zwrotnych o dostępności i reagowania na nie.
    - Zapewnienie tematów pomocy lub często zadawanych pytań dotyczących dostępności w dostępnym formacie.
    - Wdrożenie procesów gwarantujących, że kod pochodzący od stron trzecich lub dostarczony przez zewnętrznych dostawców jest dostępny.
    - Zapewnienie dostępnych opcji i wsparcia dla każdego kroku lub funkcji, która zależy od niedostępnej funkcji, której nie można naprawić z przyczyn technicznych, np. procesy weryfikacji tożsamości
    - Zapewnienie dostępnych formatów i wsparcia komunikacyjnego, w tym platform wizualnych dla osób, których podstawowym językiem jest język migowy.
    - Zapewnienie, że nowo nabyte lub opracowane dokumenty cyfrowe oferowane klientom są dostępne.
    - Opracowanie planu udostępnienia klientom wszystkich wcześniejszych dokumentów cyfrowych
    - Zapewnienie, że wszystkie informacje są przedstawione prostym językiem.
    - Zapewnienie klientom specjalnego kanału do zgłaszania w łatwy i dostępny sposób problemów z dostępnością lub barier, np. dedykowany adres e-mail.
    - Każdy plan dotyczący informacji zwrotnych obejmuje dostępny sposób odpowiadania klientom, którzy przekazali opinie, wraz z aktualizacjami dotyczącymi stanu i decyzji w sprawie przekazanych opinii i wniosków.
    - Zapewnienie, że klienci z niepełnosprawnościami mogą korzystać z własnych lub preferowanych przez siebie technologii wspomagających, aby uzyskać dostęp do towarów i usług.
-->


