---
id: komunikacja-ocena-dojrzalosci
title: Komunikacja - ocena dojrzałości
sidebar_label: Ocena dojrzałości
sidebar_position: 1
opracowanie: Stefan Wajda
data_zgloszenia: 16 czerwca 2025 r.
ostatnia_aktualizacja: 24 września 2025 r.

---


# Komunikacja - ocena dojrzałości

## Jak ocenić poziom dojrzałości w wymiarze Komunikacja

1. Określ dowody, które należy wykorzystać do oceny dojrzałości wymiaru Komunikacja w Twojej organizacji. 

   Nie wszystkie dowody mogą mieć zastosowanie w każdej firmie lub organizacji. Wymienione tutaj dowody stanowią niewyczerpujący przykład kryteriów. Mogą one mieć zastosowanie lub nie. Możesz określić inne dowody w ich miejsce lub dodatkowe dowody.
   
2. Wymień całą dokumentację komunikacyjną organizacji w odniesieniu do zidentyfikowanych punktów dowodowych.
3. Określ, jaki poziom dojrzałości dostępności w kontekście komunikacji wspiera Twoja dokumentacja dowodowa.



## Poziomy dojrzałości

| Poziom | Opis  |
| -------| ------| 
| **Nieaktywny** | Brak działań mających na celu dostępną komunikację wewnętrzną lub zewnętrzną |
| **Startowy**   | Plany zapewnienia dostępności całej komunikacji wewnętrznej i zewnętrznej (i zgodności z przepisami dotyczącymi dostępności.) |
| **Integracji** |  Opracowano plan zapewniania dostępnej komunikacji. Niedostępne narzędzia są zastępowane dostępnymi.  W większości komunikatów wewnętrznych i zewnętrznych stosowane są wymogi dostępności.|
| **Optymalizacji** | Wszystkie procesy, procedury i narzędzia są wdrożone, stosowane w sposób spójny oraz regularnie weryfikowane i udoskonalane w celu zapewnienia pełnej dostępności wszystkich komunikatów wewnętrznych i zewnętrznych. |

Poziom jest **Nieaktywny**, gdy dowody wskazują, że:

- Nie podjęto żadnych wysiłków lub wskazano jedynie pojedyncze działania.

Poziom **Startowy** osiąga się, gdy dowody wskazują, że:

- Istnieją pewne plany mające na celu zapewnienie dostępności komunikacji wewnętrznej i zewnętrznej (oraz zgodności z przepisami dotyczącymi dostępności, jeśli ma to zastosowanie), ale plany te nie przerodziły się w spójny plan działania
- Zaplanowano zapewnienie szkoleń w zakresie wiedzy i umiejętności z zakresu dostępnej komunikacji, odpowiednich dla stanowiska każdej osoby.

Poziom **Integracji** osiąga się, gdy dowody wskazują, że:

- Opracowano plan działania na rzecz dostępnej komunikacji
- Określono jednolite podstawowe zasady dostępnego formowania treści cyfrowych
- Niektóre komunikaty publikowane za pośrednictwem wewnętrznych i zewnętrznych mediów i platform są dostępne.
- Niedostępne narzędzia komunikacji zostały zastąpione dostępnymi
- Polityka dostępności obejmuje wymagania dotyczące systemu informacji zwrotnej od użytkowników i formalnego procesu rozpatrywania skarg dotyczących dostępności
- Rozpoczęto szkolenia z zakresu dostępnej komunikacji, odpowiednie do roli każdej osoby.

Poziom **Optymalizacji**  osiąga się, gdy dowody wskazują, że:

- Polityki, procesy, procedury i narzędzia tworzenia, edycji i recenzowania (kwalifikacji) są wdrożone, stosowane spójnie oraz regularnie oceniane i udoskonalane, aby zapewnić pełną dostępność wszystkich komunikatów wewnętrznych i zewnętrznych
- Szkolenia z zakresu dostępnej komunikacji, odpowiednie do stanowiska każdej osoby, są wymagane, mierzone i monitorowane.


## Punkty dowodowe

[Punkty dowodowe](../../terms/punkt-dowodowy) dotyczące wymiaru Komunikacja mogą obejmować między innymi:

### Fundament dostępnej komunikacji

- Istnieją szablony dostępnych dokumentów firmowych.
- Istnieją udokumentowane procedury konwersji do HTML lub PDF zapewniające zachowanie cech dostępności.
- Wymagania, procesy i procedury tworzenia komunikatów są udokumentowane i udostępniane pracownikom, a&nbsp;infrastruktura zapewnia dostępność.
- Istnieją dostępne narzędzia współpracy (np. e-spotkania, webinaria, konferencje, czaty).

### Dostępna komunikacja bezpośrednia

- Konsekwentne korzystanie z dostępnych szablonów do tworzenia:
  - materiałów marketingowych i sprzedażowych przekazywanych w formatach elektronicznych
  - dokumentów organizacyjnych i prezentujących stanowiska
  - [raportów zgodności z dostępnością (ACR)](../../terms/ACR)
  - innej dokumentacji dotyczącej dostępności
  - prezentacji.
- Wewnętrzne i zewnętrzne strony internetowe:
  - są dostępne zgodnie z regionalnymi wymogami prawnymi (np. są zgodne z WCAG)
  - mogą mieć deklarację dostępności (wymaganie prawne dla stron internetowych organów sektora publicznego w Unii Europejskiej)
  - mogą zawierać oświadczenie o zobowiązaniu do zapewnienia dostępności.  
- Produkty i usługi: dokumentacja zgodności z dostępnością istnieje i jest dostarczana w dostępnym formacie (na stronie internetowej, na żądanie lub w ramach procesu zakupowego)
  - [raporty zgodności z dostępnością (ACR)](../../terms/ACR)
  - deklarację dostępności (wymóg prawny dla stron internetowych organów sektora publicznego w Unii Europejskiej)
  - inne dokumenty związane z dostępnością, zgodnie z identyfikacją.  
- Multimedia, w tym napisy rozszerzone i audiodeskrypcje, w razie potrzeby
- Treści w mediach społecznościowych i treść blogów
- Szkolenia dla klientów i dostawców
- Informacje na temat obsługi [klienta](../../terms/klient)
- Mechanizm informacji zwrotnej do obsługi pytań i skarg dotyczących dostępności
- Dokumenty prawne, płatności i fakturowanie
- Inne komunikaty, zgodnie ze wskazaniem
- Inne dokumenty związane z dostępnością, zgodnie ze wskazaniem. 


<!-- To są rzeczy z cyklu życia TIK

### Doświadczenie użytkownika 
   - Badania z udziałem użytkowników obejmują niepełnosprawności
   - We wszystkich badaniach uczestnicy są proszeni o anonimowe określenie, czy są niepełnosprawni, a jeśli tak, to jakiego rodzaju niepełnosprawności
   - Przeprowadzane są badania użytkowników skupiające się wyłącznie na niepełnosprawnościach

### Przegląd jakości do momentu wydania

   - Spójne podejście do testowania i wypuszczania produktów na rynek
   - Proces testowania dokumentuje kroki ręcznego testowania ułatwień dostępu, wykorzystując technologię wspomagającą
   - Proces testowania obejmuje zautomatyzowane testowanie dostępności
   - Harmonogram obejmuje działania interesariuszy skoncentrowane na dostępności
   - System śledzenia błędów obejmuje kategorię dostępności
   - System priorytetyzacji i pielęgnacji pod kątem wad dostępności
   - Ułatwienia dostępu oznaczone jako brama wydania produktu

### Udokumentowane kroki testowania i kadencja zwinnego dostarczania zmian, które nie przechodzą przez pełny cykl wydawniczy:
   - Sprawdzanie treści pod kątem aktualizacji witryny
   - Przegląd treści postów w mediach społecznościowych
   - Przewodnik tworzenia ACR/VPAT dla komercyjnych produktów gotowych (COTS)
-->

### Szkolenie w zakresie komunikacji bez barier

- Istnieją szkolenia z zakresu dostępnej komunikacji w celu budowania i utrzymywania odpowiednich umiejętności wspierających [dowody](../../terms/punkt-dowodowy) tego [wymiaru](../../terms/wymiar-dostepnosci)

### Cele i wskaźniki wymiarów

- Ustalono cele związane z wymiarem, zdefiniowano wskaźniki i monitoruje się postępy.


<!-- Rozszerzona propozycja 







1. **Podstawa dostępnej komunikacji:**
    - Wymagania, procesy i procedury tworzenia dostępnych komunikatów (dokumentów, treści internetowych) są udokumentowane i udostępnione pracownikom do wglądu w dowolnym momencie (w razie potrzeby)
    - Istnieją „zasady jednolitego formowania dokumentów”,
    - Istnieją zasady publikacji treści w serwisach internetowych, intranetowych, na platformach społecznościowych
    - Istnieją dostępne szablony dokumentów firmowych: bazowy i dedykowane. Zbiór (biblioteka szablonów) jest utrzymywany i rozwijany przez zespół wdrażający
    - Istnieją udokumentowane procedury konwersji dokumentów do formatów HTML lub PDF zapewniające zachowanie cech dostępności.
    - Stanowiska pracy wyposażone są w narzędzia niezbędne do zapewniania dostępności cyfrowej (oprogramowanie, technologie wspomagające, narzędzia testujące, narzędzia konwersji)
    - Organizacja wdrożyła system pracy zdalnej, spełniający wymogi dostępności (np. MS Teams, intranet).
2. **Dostępna komunikacja bezpośrednia:**
    - Tworzenie dokumentów firmowych opiera się na szablonach spełniających wymogi dostępności. Dotyczy to:
        - wniosków i innych dokumentów wymaganych w załatwianiu spraw
        - korespondencji między podmiotami publicznymi
        - korespondencji między podmiotem publicznych a obywatelami
        - informacji na temat obsługi obywatela (klienta, mieszkańca, interesanta…); informacje te prezentowane są w różnych formatach przeznaczonych dla grup osób z różnymi niepełnosprawnościami
        - dokumentów transakcji finansowych (płatności i fakturowanie)
        - dokumentów publikowanych w BIP (akty prawne, regulaminy, instrukcje, zarządzenia, uchwały, oświadczenia, stanowiska, programy działania, raporty i sprawozdania, ogłoszenia, powiadomienia)
        - dokumentacji zamówień publicznych
        - materiałów instruktażowych, szkoleniowych, edukacyjnych,
        - prezentacji
    - Organizacja ma i realizuje plan (harmonogram) zastąpienia wersjami dostępnymi cyfrowo rozpowszechnionych wcześniej niedostępnych cyfrowo publikacji elektronicznych.
3. **Strony internetowe (zewnętrzne i wewnętrzne)**
    - Są dostępne zgodnie z regionalnymi wymogami regulacyjnymi (np. zgodne z WCAG).
    - Mają aktualną deklarację dostępności zgodną z wymaganiami określonymi w Warunkach… określonych przez Ministra Cyfryzacji (w Modelu dojrzałości: „mogą mieć deklarację dostępności…”, bo jest przeznaczony także dla przedsiębiorstw).
    - Mają wydzielony obszar (dział) z informacjami o dostępności organizacji i informacjami o organizacji w dostępnych formatach (ETR, język migowy.
    - Deklaracje dostępności stron internetowych są aktualizowane na podstawie zdefiniowanego procesu oceny, który uwzględnia:
        - wyniki przeglądów uproszczonych
        - wyniki cząstkowych i kompleksowych audytów zgodności
        - raportów zgodności z dostępnością
        - wyniki monitoringu i bieżącej kontroli
        - zgłoszenia problemów przez użytkowników, wnioski o zapewnienie dostępności i skargi
        - otwarte problemy w systemie śledzenia błędów
    - **Mechanizmy informacji zwrotnej**:
        - Organizacja zapewnia mechanizm zgłaszania wniosków i żądań dotyczących dostępności treści internetowych oraz ich obsługi
        - Organizacja aktywnie pozyskuje opinie i oceny dostępności swoich stron internetowych i aplikacji mobilnych
    - **Usługi elektroniczne** serwowane na stronach internetowych lub poprzez aplikacje mobilne (np. sprzedaż biletów, rezerwacje, opłaty) są dostępne zgodnie z regionalnymi wymogami regulacyjnymi (np. zgodne z WCAG).
    - **Audio, wideo, multimedia**: mają transkrypcję, napisy rozszerzone dla niesłyszących i audiodeskrypcję (jeśli są potrzebne), nagrania z wydarzeń transmitowanych na żywo są uzupełniane o transkrypcje lub napisy rozszerzone dla niesłyszących najpóźniej w 14 dni od daty transmisji.
    - **Treści w mediach społecznościowych**: wszystkie publikacje w mediach społecznościowych (Facebook, X, Youtube, Instagram) spełniają wymagania dostępności
    - **Produkty i usługi (oferty)**:
        - Organizacja ma dokumentację zgodności z wymogami dostępności dostarczaną w dostępnym formacie (na stronie internetowej, na żądanie lub w ramach procesów zakupowych – zamówień publicznych, przetargów itp.)
        - Organizacja opracowuje i publikuje raporty zgodności z dostępnością (ACR) oraz aktualizuje je stosowanie do wdrożonych udoskonaleń
4. **Programy szkoleniowe w zakresie dostępnej komunikacji:**
    - W organizacji realizowane są szkolenia z zakresu komunikacji dostępnej w celu budowania i utrzymywania odpowiednich umiejętności wspierających punkty dowodowe tego wymiaru
5. **Cele i wskaźniki wymiaru:**
    - Ustalono cele związane z wymiarem, zdefiniowano wskaźniki i śledzi się postępy

-->


