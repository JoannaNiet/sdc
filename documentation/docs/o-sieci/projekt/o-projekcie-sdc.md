---
id: o-projekcie-sdc
title: O projekcie Sieć dostępności cyfrowej
sidebar_label: O projekcie SDC
sidebar_position: 1 
---

# O projekcie Sieć dostępności cyfrowej

Sieć tworzy grupa specjalistów do spraw dostępności cyfrowej. 

Sieć działa w ramach programu Fundusze Europejskie dla Rozwoju Społecznego 2021-2027. Projekt nosi nazwę **Sieć dostępności cyfrowej - wsparcie systemowego wdrażania dostępności cyfrowej w podmiotach publicznych**.  

**Celem Sieci** jest wypracowanie spójnego sposobu wdrażania dostępności cyfrowej przez podmioty publiczne.

Zasady działania Sieci określa **Regulamin Sieci dostępności cyfrowej** ustalony Zarządzeniem nr 1 Ministra Cyfryzacji z dnia 15 stycznia 2025 r.

## Zadania w projekcie

1. **Organizowanie spotkań członków i członkiń sieci dostępności cyfrowej.**
   
   Podczas spotkań, które odbywają się w formie zdalnej lub stacjonarnej, uczestnicy Sieci dzielą się swoją wiedzą, doświadczeniem, dobrymi praktykami i rozwiązaniami w obszarze dostępności cyfrowej. 
   
   Zaplanowano 40 spotkań zdalnych i stacjonarnych.
   
   <a href="harmonogram-spotkan-sieci" class="button button--secondary button--lg">Zobacz harmonogram spotkań Sieci</a>
   
   Spotkania mają umożliwić wymianę doświadczeń i dzielenie się dobrymi praktykami oraz rozwiązaniami w obszarze dostępności cyfrowej np. takich, które są już z powodzeniem wdrażane w podmiotach publicznych.  


2. **Opracowanie zaleceń i rekomendacji wdrażania dostępności cyfrowej**
   
   Efektem prac Sieci będzie wypracowanie zaleceń i rekomendacji wdrażania dostępności cyfrowej.
   
   Zalecenia i rekomendacje wdrażania dostępności cyfrowej zostaną skonsultowane m.in. z Komisją Wspólną Rządu i&nbsp;Samorządu Terytorialnego, Radą Dostępności oraz środowiskiem osób z niepełnosprawnościami.
   
   <a href="opracowanie-zalecen-i-rekomendacji" class="button button--secondary button--lg">Więcej o zaleceniach i rekomendacjach</a>
   
   
3. **Opracowanie bazy dobrych praktyk dla podmiotów publicznych**
   
   Baza dobrych praktyk dla dostępności cyfrowej zostanie utworzona z opisów najlepszych rozwiązań w obszarze dostępności cyfrowej, którymi podzielą się członkinie i członkowie Sieci dostępności cyfrowej. Baza będzie aktualizowana stosownie do rekomendacji członkiń i członków Sieci.

4. **Badania ilościowe i jakościowe dotyczące tematyki z zakresu dostępności cyfrowej**

   W ramach projektu zaplanowane zostały dwa badania:
   
   - Badanie potrzeb użytkowników i użytkowniczek w zakresie dostępności cyfrowej.
   - Badanie stopnia wdrożenia zaleceń i rekomendacji w podmiotach publicznych.

5. **Organizacja międzynarodowych konferencji poświęconych dostępności cyfrowej**

   W planie są cztery 2-dniowe konferencje tematyczne z obszaru dostępności cyfrowej. Dwie konferencje będą stacjonarne i dwie w formule on-line. 
   
6. **Organizacja kampanii informacyjno-promocyjnych poświęconych dostępności cyfrowej**

   Kampanie pokażą dostępność cyfrową jako istotny element cyfrowej transformacji państwa, polegającej na integracji technologii i rozwiązań cyfrowych z każdym obszarem działalności. Dostępność cyfrowa będzie prezentowana nie tylko jako kwestia techniczna, ale też jako element prawa każdego człowieka do dostępu do informacji.
   
   Zaplanowane są trzy kampanie skierowane do różnych odbiorców:
   
   - **do społeczeństwa** — aby m.in. wyjaśnić, że strony internetowe, aplikacje mobilne i treści publikowane w Internecie, dzięki projektowaniu uniwersalnemu, a także wdrażaniu zasad dostępności cyfrowej, mogą być dostępne dla wszystkich;
   - **do osób decyzyjnych w podmiotach publicznych** — o obowiązkach prawnych dotyczących zapewniania dostępności cyfrowej, a także sposobach technicznych i organizacyjnych, które umożliwiają jej osiągnięcie;
   **do webmasterów i projektantów** (zarówno z podmiotów publicznych, jak i spoza nich) — aby poszerzyć rozumienie dostępności cyfrowej w odniesieniu do projektowania włączającego. 

## Finansowanie projektu

Projekt jest współfinansowany ze środków Europejskiego Funduszu Społecznego Plus:

- wartość projektu — 6 211 678,00 zł 
- wkład z Funduszy Europejskich: — 5 125 876,69 zł.

Więcej informacji - [zobacz w Portalu Gov.pl](https://www.gov.pl/web/dostepnosc-cyfrowa/projekt--siec-dostepnosci-cyfrowej---wsparcie-systemowego-wdrazania-dostepnosci-cyfrowej-w-podmiotach-publicznych).