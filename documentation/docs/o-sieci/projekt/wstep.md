---
id: wstep
title: Jesteś tu pierwszy raz?
sidebar_position: 0
sidebar_label: Jesteś tu pierwszy raz?
keywords: [ 
  praca Sieci,
  organizacja pracy,
  zadania Sieci]
tags: [ 
  praca Sieci,
  organizacja pracy,
  zadania Sieci]  
opracowanie: Stefan Wajda
data_zgłoszenia: 22 lipca 2025 r.
data_aktualizacji: 10 października 2025 r.
---

# Jesteś tu pierwszy raz?

Odkryj **Sieć dostępności cyfrowej w 3 minuty**.

## To nasze miejsce pracy

Ta strona i repozytorium to **miejsce naszej pracy - uczestników projektu** „Sieć dostępności cyfrowej - wsparcie systemowego wdrażania dostępności cyfrowej w&nbsp;podmiotach publicznych”. 

Naszym zadaniem jest:

- wypracować **zalecenia i rekomendacje**, które określą sposób wdrażania dostępności cyfrowej w podmiotach publicznych
- wypracować **propozycje rozwiązań systemowych** w obszarze dostępności cyfrowej na podstawie dobrych praktyk
- uczestniczyć w **upowszechnianiu zaleceń i rekomendacji** oraz w **stworzeniu i promocji bazy dobrych praktyk**

To ogromne wyzwanie, zwłaszcza że uczestniczymy w Sieci jako **wolontariasze**. 

## Jak pracujemy

### Spotkania plenarne
Raz w miesiącu organizujemy **spotkania całej Sieci**, na których:
- przedstawiamy sposoby rozwiązania problemów wdrażania dostępności cyfrowej:
  - opisy praktyk stosowanych w różnych organizacjach w Polsce i na świecie
  - projekty zaleceń i rozwiązań systemowych
- dyskutujemy o tych projektach zaleceń, propozycjach rozwiązań i praktykach
- decydujemy o toku dalszych prac Sieci.

### Praca w grupach roboczych

Utworzyliśmy 6 grup roboczych, złożonych z osób, które skupiają się na wybranych [**wymiarach dostępności cyfrowej**](../../terms/wymiar-dostepnosci):

- wymiarze [**Komunikacja**](../../komunikacja/wymiar-komunikacja/o-wymiarze-komunikacja)
- wymiarze [**Cykl życia TIK**](../../cykltik/wymiar-cykl-zycia-tik/o-wymiarze-cykl-zycia-tik)
- wymiarze [**Wiedza i umiejętności**](../../wiedza/wymiar-wiedza-i-umiejetnosci/o-wymiarze-wiedza-i-umiejetnosci)
- wymiarze [**Zarządzanie i kultura organizacyjna**](../../kultura/wymiar-zarzadzanie-i-kultura/o-wymiarze-zarzadzanie-i-kultura)
- wymiarze [**Zaopatrzenie**](../../zaopatrzenie/wymiar-zaopatrzenie/o-wymiarze-zaopatrzenie)
- wymiarze [**Pracownicy**](../../pracownicy/wymiar-pracownicy/o-wymiarze-pracownicy) oraz wymiarze [**Wsparcie**](../../wsparcie/wymiar-wsparcie/o-wymiarze-wsparcie).

Grupy pomagają nam (uczestnikom Sieci) przygotować projekty zaleceń i rozwiązań.
Grupa pomaga uczestnikom podczas spotkań oraz między spotkaniami. 

**Podczas spotkań** pomoc grupy polega na:
- opiniowaniu propozycji zaleceń i rozwiązań, które uczestnicy zamierzają opracować
- opiniowaniu opracowanych projektów.

Dzięki temu każdy, zanim rozpocznie pracę, może zweryfikować swój pomysł. Może też pozyskać współautora lub recenzenta. 
Inni członkowie grupy mogą wzbogacić opracowanie przykładami praktyk stosowanych w ich organizacjach, itd. 

**Między spotkaniami** pomoc członkiń i członków grupy polega na:
  - zgłaszaniu uwag i sugestii do przedstawionych projektów
  - proponowaniu poprawek.

### Twój wkład 

Siłą Sieci jest **doświadczenie i aktywność uczestniczek i uczestników Sieci** 

Dołącz do nas, jeśli: 

- **masz doświadczenie** w praktycznym wdrażadniu dostępności cyfrowej w swojej lub we wspieranych organizacjach
- **chcesz wnieść swój wkład** w wypracowanie spójnego systemu wdrażania dostępności cyfrowej w podmiotach publicznych w Polsce.

[Dowiedz się, jak zgłosić swój udział](nabor-do-sieci-dostepnosci-cyfrowej)

