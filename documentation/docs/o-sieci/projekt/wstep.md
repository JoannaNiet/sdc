---
id: wstep
title: Jesteś tu pierwszy raz?
sidebar_position: 0
sidebar_label: Jesteś tu pierwszy raz?
---

# Jesteś tu pierwszy raz?

Odkryj **Sieć dostępności cyfrowej w 8 minut**.

## To nasze miejsce pracy

Ta strona i towarzyszące jej repozytorium to **miejsce naszej pracy**. Naszej, czyli uczestników projektu **Sieć dostępności cyfrowej - wsparcie systemowego wdrażania dostępności cyfrowej w&nbsp;podmiotach publicznych**. 

Naszym zadaniem jest:

- wypracować **zalecenia i rekomendacje**, które określą sposób wdrażania dostępności cyfrowej w podmiotach publicznych
- wypracować **propozycje rozwiązań systemowych** w obszarze dostępności cyfrowej na podstawie dobrych praktyk
- uczestniczyć w **upowszechnianiu zaleceń i rekomendacji** oraz w **stworzeniu i promocji bazy dobrych praktyk**

To ogromne wyzwanie, zwłaszcza że uczestniczymy w Sieci jako **wolontariasze**. 

## Jak pracujemy

### Spotkania plenarne
Raz w miesiącu organizujemy **spotkania całej Sieci**. W trakcie spotkań:
- uczestnicy Sieci i grupy robocze prezentują sposoby rozwiązania problemów wdrażania dostępności cyfrowej:
  - opisy praktyk stosowanych w różnych organizacjach w Polsce i na świecie **albo**  
  - projekty zaleceń i rozwiązań przygotowane przez grupy robocze
- dyskutujemy o przedstawionych rozwiązaniach i projektach zaleceń
- decydujemy o toku dalszych prac Sieci.

### Praca w grupach roboczych

Aby **wspierać uczestniczki i uczestników Sieci** w przygotowaniu projektów zaleceń i rozwiązań, utworzyliśmy **grupy robocze**. 
Pięć grup skupia się na jednym, a szósta na dwóch [**wymiarach dostępności cyfrowej**](../../terms/wymiar-dostepnosci):     
- Komunikacja
- Cykl życia TIK
- Wiedza i umiejętności
- Nadzór i kultura organizacyjna
- Zaopatrzenie
- Pracownicy i Wsparcie

[Wymiary dostępności cyfrowej](../../terms/wymiar-dostepnosci) zostały zdefiniowane w oparciu o [**Model dojrzałości dostępności**](mdd) opracowany przez W3C.

Praca grup opiera się na **aktywności uczestniczek i uczestników Sieci**, którzy:
- deklarują, że opracują projekty zaleceń lub rozwiązań i opisy dobrych praktyk
- korzystają z pomocy grupy w przygotowaniu zadeklarowanych projektów i opisów. 

Pomoc członków grupy polega na zgłaszaniu opinii oraz propozycji udoskonalenia przygotowanych projektów i opisów.

Gdy grupa albo twórca uzna, że projekt lub opis jest gotowy, publikują go na stronie i prezentują go na spotkaniu Sieci.

## Co dalej?

