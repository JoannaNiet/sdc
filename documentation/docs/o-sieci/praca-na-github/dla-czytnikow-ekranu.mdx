---
title: Obsługa z użyciem czytnika ekranu
id: dla-czytnikow-ekranu
sidebar_label: Obsługa z czytnikiem ekranu
sidebar_position: 8 
data_zgloszenia: 25 października 2025 r.
ostatnia_aktualizacja: 25 października 2025 r.
opracowanie: Jacek Zadrożny
---

# Warunki wstępne

ten poradnik jest przeznaczony dla osób korzystających z czytników ekranu. Pomoże opanować pracę w Github przez stronę internetową oraz z aplikacją Github Desktop.

Zanim zaczniesz pracę, musisz:

1. Założyć konto na platformie Github. Tu znajdziesz [poradnik na ten temat](utworz-konto-na-githubie.md)
2. Zainstalować Github Desktop. Tu [instrukcja instalacji](zainstaluj-github-destkop.md)
3. Zalogować się w Github Desktop za pomocą swojego konta Github.

# Stworzenie własnego forka

Fork to Twoja własna kopia głównego repozytorium. Możesz w nim robić dowolne eksperymenty, bez wpływu na główne repozytorium.

:::note
Tworzenie forka to jest czynność jednorazowa. Jeżeli go nie usuniesz lub nie uszkodzisz w inny sposób, nie trzeba tej procedury powtarzać.
:::

Po zalogowaniu wejdź na stronę repozytorium: <https://github.com/Siec-Dostepnosci-Cyfrowej/sdc>

1. Przejdź do głównego obszaru klawiszem "d". (NVDA).
2. Kliknij na link "Fork".
3. W otwartym formularzu zostaw wszystko domyślnie. Nazwa użytkownika to Twoja nazwa na Github. Nazwa repozytorium jest kopią forkowanego repozytorium.
4. Kliknij na przycisk "Create fork".
5. Zostaniesz automatycznie przeniesiony na stronę swojego forka, na przykład <https://github.com/JacZad/sdc>

I to już koniec forkowania, czyli rozwidlenia repozytorium.

# Praca z Github Desktop

1. Uruchom aplikację Github Desktop.
2. Sklonuj swój fork za pomocą menu file->Clone repository lub za pomocą skrótu klawiszowego Ctrl+Shift+o.
3. W otwartym oknie cofnij się Shift+Tab do zakładek i wybierz zakładkę 3. Automatycznie przeniesiesz się do pola edycyjnego, gdzie wklej adres swojego forka. Wygląda z grubsza tak: <https://github.com/JacZad/sdc>.
4. Klawiszem Tab przejdź do pola "Local path" i nie zmieniaj tam niczego, chyba że potrzebujesz innej ścieżki dla repozytorium.
5. Przejdź do przycisku Clone i naciśnij go.
6. Repozytorium jest już sklonowane i pojawi się okno, jak chcesz go używać. Domyślna opcja "To contribute to the parent project" jest prawidłowa. Oznacza, że będzie można dodawać elementy do głównego repozytorium, a nie tylko do Twojego rozwidlenia.
7. Kliknij przycisk "Continue" i to już koniec.

W głównym oknie masz informację, jakie jest aktualne repozytorium i jaki branch, czyli odgałęzienie.

:::tip Przydatne skróty klawiszowe w Github Desktop
- Ctrl+Shift+f - przejście do folderu z plikami na dysku
- Ctrl+Shift+a - otwarcie zewnętrznego edytora, na przykład Visual Studio Code
- Ctrl+Shift+g - przejście do repozytorium na stronie internetowej
- Ctrl+p - wypchnięcie na serwer
- Ctrl+Shift+p - pobranie aktualnej wersji z serwera
:::

