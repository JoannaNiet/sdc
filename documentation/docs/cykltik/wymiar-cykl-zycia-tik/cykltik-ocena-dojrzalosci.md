---
id: cykltik-ocena-dojrzalosci
title: Cykl życia TIK - ocena dojrzałości
sidebar_label: Ocena dojrzałości
sidebar_position: 1
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.

---



# Cykl życia TIK - ocena dojrzałości

##  Jak ocenić poziom dojrzałości cyklu życia TIK

1. Określ dowody, które należy wykorzystać do oceny dojrzałości wymiaru dostępności w Twojej organizacji. Nie wszystkie dowody mogą mieć zastosowanie do każdej firmy lub organizacji. Wymienione tutaj dowody stanowią niewyczerpujący przykład kryteriów. Mogą one mieć zastosowanie lub nie. Możesz określić inne dowody w ich miejsce i/lub dodatkowe dowody.
2. Wymień całą dokumentację cyklu życia TIK w organizacji w odniesieniu do określonych punktów dowodowych.
3. Określ, jaki poziom dojrzałości dostępności wspiera Twoja dokumentacja dotycząca punktów kontrolnych w cyklu życia TIK.

## Poziomy dojrzałości

| Poziom | Opis  |
| -------| ------| 
| Nieaktywny | Brak jakichkolwiek działań na rzecz dostępności cyfrowej. Jeśli wymagane są ACR (deklaracje zgodności produktu), nie są one opracowywane. |
| Startowy   | pewna świadomość i uznanie potrzeby tworzenia dostępnych dla wszystkich TIK, podejście niekonsekwentne, zdecentralizowane. Działania na rzecz dostępności są być ograniczone do nowych produktów, aplikacji i stron internetowych. |
| Integracja | lider w dziedzinie dostępności cyfrowej, posiadający rozległą wiedzę i umiejętności w zakresie tworzenia TIK, podejście strukturalne, znormalizowane i raportowane. Wymagania dotyczące dostępności są brane pod uwagę i stosowane podczas projektowania, wytwarzania i testowania TIK, ale nie są konsekwentnie stosowane w całym portfolio TIK. Podejmowane są pewne próby naprawy istniejących produktów, aplikacji i stron internetowych. |
| Optymalny | Specyfikacje projektowe zawierają wytyczne dotyczące dostępności, programiści konsekwentnie tworzą dostępny interfejs użytkownika (UI), podczas wytwarzania przeprowadzane są ręczne i automatyczne testy dostępności, a automatyczne testy dostępności są włączone do procesów ciągłej integracji/ciągłego dostarczania (CI/CD). Zarządzanie wydaniami obejmuje bramki kontroli jakości dostępności. Wersje serwisowe są ponownie sprawdzane pod kątem dostępności. ACR dla TIK są aktualizowane i udostępniane w razie potrzeby. Badania mają na celu świadome pozyskiwanie od użytkowników z niepełnosprawnościami opinii i ocen.|

### Nieaktywny

Poziom jest **Nieaktywny**, gdy dowody wskazują, że:

- Nie podjęto żadnych wysiłków lub wskazano jedynie pojedyncze działania.

### Startowy

Poziom **startowy** osiąga się, gdy dowody wskazują, że:

- Istnieje pewna świadomość i uznanie potrzeby tworzenia dostępnych TIK, ale jest to podejście niespójne lub zdecentralizowane.
- Działania na rzecz dostępności ograniczają się do nowych produktów, aplikacji i stron internetowych.
- Opracowano plany zapewnienia szkoleń w zakresie tworzenia dostępnych TIK w ramach cyklu życia, odpowiednie do roli każdej osoby.

### Integracji

Poziom **integracji** osiąga się, gdy dowody wskazują, że:

- Trwają prace nad udoskonaleniem procesów w zakresie dostępności w cyklu rozwoju TIK w podziale na role lub dyscypliny.
- Wymogi dostępności są brane pod uwagę i praktykowane, ale nie są konsekwentnie stosowane podczas projektowania, tworzenia i testowania TIK w całym portfolio rozwiązań TIK.
- Rozpoczęto naprawę istniejących produktów, aplikacji i stron internetowych.
- Rozpoczęły się szkolenia dotyczące dostępności cyklu rozwoju TIK, dostosowane do stanowiska każdej osoby.

### Optymalny

Poziom **optymalny** osiąga się, gdy dowody wskazują, że:

- w organizacji pracuje ekspert ds. dostępności tworzenia TIK, który stosuje podejście strukturalne, ujednolicone i oparte na raportowaniu.
- specyfikacje projektowe obejmują wskazówki dotyczące dostępności, programiści konsekwentnie tworzą dostępne interfejsy użytkownika (UI), podczas wytwarzania przeprowadzane są ręczne i automatyczne testy dostępności, a automatyczne testy dostępności są włączane do procesów kompilacji ciągłej integracji/ciągłego dostarczania (CI/CD).
- Zarządzanie wydaniami obejmuje bramki zapewniające jakość dostępności.
- Wydania konserwacyjne są ponownie sprawdzane pod kątem dostępności.
- [Raporty zgodności z dostępnością]../../terms/ACR) są w razie potrzeby aktualizowane i udostępniane.
- Badania celowo poszukują i oceniają informacje od użytkowników z niepełnosprawnościami.
- Szkolenia dotyczące cyklu życia technologii informacyjno-komunikacyjnych, odpowiednie do stanowiska każdej osoby, są wymagane, monitorowane i udoskonalane.

## Punkty dowodowe dla wymiaru cyklu życia TIK

[Punkty dowodowe](../../terms/punkt-dowodowy) cyklu życia TIK mogą obejmować między innymi:

### Badania użytkowników

- Badania użytkowników obejmują niepełnosprawności
- Przeprowadzane są badania użytkowników skupione wyłącznie na niepełnosprawnościach
- Uczestnikom badań zapewniono odpowiednie dostosowania, takie jak więcej czasu na sesję, technologia wspomagająca, opcje wirtualne oraz szczegóły dotyczące fizycznej lokalizacji sesji stacjonarnych i sposobu, w jaki będzie do nich zapewniany dostęp
- Formularze, zgody, instrukcje lub inne materiały są dostępne
- Archetypy, persony, mapy drogowe oraz inne istotne syntezy i wyniki badań użytkowników obejmują osoby z niepełnosprawnościami

### Planowanie i projektowanie

- Normy dostępności cyfrowej i inne powiązane wymagania są uwzględniane w fazach planowania i projektowania projektów TIK
- Projektanci mają dostęp do list kontrolnych dostępności, wytycznych, szablonów adnotacji itp.
- Przeglądy dostępności są częścią procesu projektowania
- Wszystkie przewodniki dotyczące stylu, w tym między innymi dotyczące projektu i treści, uwzględniają kwestie dostępności
- Kwestie dostępności są uwzględniane w poszczególnych komponentach systemu projektowego, jak również w ich układzie w ramach struktur wyższego poziomu.
- Materiały projektowe przekazywane deweloperom obejmują informacje i adnotacje dotyczące dostępności, które spełniają odpowiednie standardy dostępności
- Spójne podejście do projektowania cech dostępności w różnych produktach.
- Historyjki użytkowników, persony, wszelkie inne wykorzystywane biblioteki, uwzględniają osoby z niepełnosprawnościami

### Wytwarzanie

- Istnieją dostępne zasoby wdrożeniowe dla programistów
  - Kanały zespołu do omawiania dostępności – wiadomości bezpośrednie, godziny pracy, poczta e-mail
  - Strony informacyjne
- Listy kontrolne dostępności dla programistów
- Spójne podejście do wdrażania cech dostępności w różnych produktach
- Udokumentowany sposób klasyfikowania i ustalania priorytetów rozwiązywania problemów z dostępnością oraz reagowania na zgłaszane przez [klientów]../../terms/klient) opinie dotyczące dostępności.
- Wymagania dotyczące dostępności są uwzględniane w kryteriach zatwierdzania w całym cyklu życia produktu

### Doświadczenie użytkownika
- Badania użytkowników obejmują niepełnosprawności
- Formularze, komunikaty, instrukcje lub inne materiały dotyczące osób badanych są dostępne

### Przegląd jakości przed wydaniem

- Spójne podejście do testowania dostępności i wprowadzania produktów na rynek
- Proces testowania dokumentuje kroki ręcznego testowania dostępności i wykorzystywane technologie wspomagające
- Proces testowania obejmuje automatyczne testowanie dostępności
- Harmonogram obejmuje działania interesariuszy skupione na dostępności
- System śledzenia błędów obejmuje kategorię dostępności
- Istnieje system priorytetyzacji i porządkowania problemów dostępności
- Dostępność uznana za warunek (bramka) wprowadzenia produktu na rynek
- Udokumentowane etapy testowania i częstotliwość wprowadzania zmian w sposób zwinny, bez pełnego cyklu wydawniczego. Oto kilka przykładów:
  - Sprawdzanie treści w przypadku aktualizacji stron internetowych
  - Sprawdzanie treści postów w mediach społecznościowych
- [Raporty zgodności z dostępnością](../../terms/ACR) dla komercyjnych produktów gotowych do użycia (COTS) tworzone na końcowych etapach cyklu życia oprogramowania TIK.

### Szkolenia z zakresu tworzenia TIK

- Szkolenia z zakresu tworzenia i testowania TIK, wspierające punkty dowodowe tego wymiaru, aby budować i utrzymywać odpowiedne umiejętności oparte na rolach

### Cele i wskaźniki wymiarów

- Ustalono cele związane z wymiarem, zdefiniowano wskaźniki i monitoruje się postępy.

<!--

Opis wymiaru Cykl życia TIK w Modelu dojrzałości dostępności odnosi się głównie do procesu planowania, projektowania, wytwarzania i wdrażania (publikowania) technologii. Spośród 26 punktów dowodowych:

- 8 dotyczy etapu planowania i projektowania
- 5 dotyczy etapy wytwarzania
- 2 dotyczą doświadczenia użytkownika
- 9 dotyczy przeglądy jakości przed wypuszczeniem rozwiązania na rynek
- 1 dotyczy szkoleń
- 1 dotyczy celów i wskaźników wymiaru

Podmioty publiczne raczej nie wytwarzają oprogramowania. Zwykle korzystają z gotowych rozwiązań, zakupionych lub open source albo oprogramowania wykonanego na ich potrzeby.

Jest to prawdopodobnie główny powód, dla którego po 5 miesiącach prób Zespołu nie udało się zaproponować i przedstawić ani jednego przykładu praktyki stosowanej w podmiotach publicznych, ani też opisu ani jednego praktycznego rozwiązania, które podmioty publiczne mogłyby wdrożyć w swoich organizacjach, nie mówiąc już o projektach zaleceń i rekomendacji.

Mamy problem ze sprecyzowaniem tematyki zaleceń, rekomendacji, rozwiązań i praktyk, na których zespół mógłby skupić swoją uwagę.

-->