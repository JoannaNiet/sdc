---
id: manifest-dostepnosci
title: Wskazówki do opracowania preambuły polityki dostępności
sidebar_label: Manifest dostępności
sidebar_position: 2
description:  Wskazówki do skonstruowania preambuły (cześć wstępna polityki dostępności)
keywords: [
        polityka dostępności,
        dostępność cyfrowa,
        kultura organziacyjna,
		zarządzanie,
]
tags: [
        polityka dostępności,
        dostępność cyfrowa,
        kultura organziacyjna,
		zarządzanie,
]
opracowanie: Anna Czekalska
data_zgloszenia: 21 października 2025 r.
ostatnia_aktualizacja: 21 października 2025 r.
wersja_robocza: true
---

:::note Uwaga

Do tego zalecenia tworzona jest **Instrukcja do Manifestu/preambuły do polityki dostępności**

:::


## Zalecenie {#zalecenie}

W preambule do polityki dostępności autor powinien podkreślać, że
dostępność jest integralnym składnikiem działań organizacji, a nie
dodatkiem. Podmiot publiczny powinien uwzględnić dostępność jako
strategiczny element misji i wizji organizacji.

Polityka dostępności czyni z dostępności element fundamentu organizacji.
Powinna udowadniać, że działania dostępnościowe wynikają z wewnętrznego
przekonania o słuszności, a nie wyłącznie z obowiązku prawnego.

Polityka dostępności powinna wzmocnić świadomość społeczną pracowników
oraz promować kulturę włączenia i różnorodności.

Należy traktować inwestycje w dostępność jako długofalowe rozwiązania
technologiczne i organizacyjne, które podnoszą jakość usług.

W polityce dostępności można uwzględnić osobiste doświadczenia
pracowników oraz beneficjentów instytucji. Można wskazać, że dostępność
to temat uniwersalny, który dotyka lub może dotknąć każdego.

## Rekomendacje {#rekomendacje}

Rekomenduje się, aby preambuła do polityki dostępności obejmowała
poniższe elementy:

Proponowany podział struktury preambuły:

1.  **Nasza idea**\
    fundament naszych działań -- wskazuje, dlaczego zajmujemy się
    dostępnością i jakie wartości nam przyświecają.
2.  **Nasza wizja**\
    kierunek, w którym zmierzamy. Opisuje obraz przyszłości, w której
    dostępność jest naturalnym standardem i codzienną praktyką.
3.  **Dlaczego dostępność jest dla nas ważna**\
    uzasadniamy, że nie jest to jedynie obowiązek prawny, ale także
    kwestia etyki, włączania społecznego, rozwoju technologii i ekonomii
    oraz osobistego doświadczenia wielu osób. Dostępność łączy wymiar
    moralny z praktycznym, prawnym i biznesowym, wpływając realnie na
    życie jednostek i całych społeczności.
4.  **Zasady działania**\
    określają, w jaki sposób podchodzimy do wdrażania dostępności.
    Akcentują odpowiedzialność liderów i kadr zarządzających oraz
    potrzebę tworzenia struktur i procesów, które wspierają systemowe
    podejście do tego obszaru.
5.  **Obszary dostępności**\
    wskazują, gdzie koncentrujemy nasze wysiłki. Dotyczy to przede
    wszystkim usług cyfrowych, dokumentów, procesów zakupowych i
    zamówień publicznych, a także zasad zatrudniania i równego
    traktowania w pracy.
6.  **Reagowanie na bariery i zgłoszenia**\
    opisuje mechanizmy pozwalające sprawnie wychwytywać problemy i
    usuwać je w taki sposób, aby dostępność nie była deklaracją, lecz
    realnym doświadczeniem osób, które korzystają z naszych usług i
    przestrzeni.

W preambule należy uwzględnić poniżesz aspekty:

- **aspekty etyczne**\
  traktowanie wszystkich ludzi z szacunkiem i równością,
- **aspekty zarządcze**\
  zapewnienie odpowiedzialności kierownictwa, tworzenie struktur
  wspierających i stałe monitorowanie działań, aby dostępność była
  trwałym elementem zarządzania organizacją,
- **aspekty społeczne**\
  włączanie wszystkich w życie społeczne i zawodowe,
- **aspekty prawne**\
  realizacja obowiązków wynikających z przepisów prawa,
- **aspekty technologiczne i ekonomiczne**\
  dostępność jako element innowacji i oszczędności,
- **aspekty osobiste**\
  odkreślenie wpływu dostępności na życie codzienne jednostek.

## Podstawa prawna {#podstawa-prawna}

- Art. 3 Konwencji o prawach osób niepełnosprawnych (Dz.U. 2012 poz.
  1169)
- Art. 5 Ustawy o dostępności cyfrowej stron internetowych i aplikacji
  mobilnych podmiotów publicznych z dnia 4 kwietnia 2019 r. z późn.
  zmianami (Dz. U. 2019, poz. 848)
- Art. 4 pkt. 3 Ustawy o zapewnianiu dostępności osobom ze szczególnymi
  potrzebami z dnia 19 lipca 2019 r. (Dz. U. 2019, poz. 1696)

## Uzasadnienie {#uzasadnienie}

Ujęcie preambuły, która odnosi się do wartości w polityce dostępności
buduje zaufanie, wiarygodność a przede wszystkim wskazuje, że
organizacja traktuje dostępność jako wartość, a nie tylko jako wymóg
formalny.

Aspekty etyczne w preambule do polityki dostępności wzmacniają spójność
działań i sprzyjają budowaniu kultury organizacyjnej opartej na zaufaniu
i wrażliwości społecznej.

Aspekty zarządcze koncentrują się na tym, aby temat nie był traktowany
jako jednorazowe działanie, lecz jako stały element zarządzania
organizacją. Obejmują przede wszystkim **wyznaczenie odpowiedzialności
na poziomie kierownictwa**, które nadaje ton całemu procesowi, wyznacza
ogólne kierunki działań i tworzy atmosferę otwartości -- bo przykład
zawsze idzie z góry. Istotne jest też **budowanie struktur
wspierających** -- np. zespołów, pełnomocników czy procedur
monitorowania -- które zapewniają systematyczne podejście do wdrażania
zmian. Ważnym elementem zarządzania jest również **kontrola i ewaluacja
działań**, pozwalająca ocenić skuteczność podejmowanych kroków oraz
wprowadzać usprawnienia. Dzięki temu dostępność staje się integralną
częścią kultury organizacyjnej i codziennego funkcjonowania
instytucji.Aspekty społeczne wpływają na lepsze rozumienie realnych
potrzeb i tworzenie usług, które naprawdę służą użytkownikom. Buduje
pozytywny wizerunek instytucji.

Aspekty prawne ujęte w minimalizują ryzyko prawne i administracyjne, a
także ułatwiają ocenę działań w ramach audytów wewnętrznych i
zewnętrznych. Jasne odniesienie do podstaw prawnych buduje przejrzystość
i profesjonalizm organizacji.

Aspekty technologiczno-ekonomiczne wspierają rozwój innowacyjnych
rozwiązań, które są użyteczne dla wszystkich -- nie tylko dla osób z
niepełnosprawnościami. To inwestycja w jakość, która przekłada się na
lepsze doświadczenia użytkowników, a tym samym na efektywność działania
instytucji.

Odwołanie się do aspektów osobistych buduje autentyczność przekazu i
wspólnotę celów. Ludzie angażują się bardziej, kiedy widzą sens
działania również na poziomie osobistym.
