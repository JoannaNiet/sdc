---
id: kultura-ocena-dojrzalosci
title: Nadzór i kultura - ocena dojrzałości
sidebar_label: Ocena dojrzałości
sidebar_position: 1
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.

---

# Nadzór i kultura - ocena dojrzałości

Aby wykazać dojrzałość kulturową w zakresie dostępności, wszystkie aspekty działania [organizacji](../../terms/organizacja), procesy i umiejętności powinny uwzględniać kwestie integracji osób z&nbsp;niepełnosprawnościami. Każdy w organizacji powinien rozumieć i&nbsp;być wrażliwy na znaczenie dostępności cyfrowej, w tym na swoją osobistą rolę i obowiązki w&nbsp;osiąganiu celów organizacji w&nbsp;zakresie dostępności. Dostępność powinna być integralną częścią różnorodności i&nbsp;integracji w organizacji, z&nbsp;wyraźnym uznaniem korzyści płynących z&nbsp;integracji osób z niepełnosprawnościami oraz wpływu dostępności cyfrowej na osoby z&nbsp;niepełnosprawnościami w celu ułatwienia dostępu do miejsc pracy, usług i&nbsp;innych aspektów życia.

## Jak ocenić poziom nadzoru i dojrzałości kulturowej

1. Określ dowody, które należy wykorzystać do oceny dojrzałości wymiaru dostępności w Twojej organizacji. Nie wszystkie dowody mogą mieć zastosowanie do każdej firmy lub organizacji. Wymienione tutaj dowody stanowią niewyczerpujący przykład kryteriów. Mogą one mieć zastosowanie lub nie. Możesz określić inne dowody w ich miejsce i/lub dodatkowe dowody.
2. Wymień całą dokumentację kultury organizacyjnej w odniesieniu do określonych punktów dowodowych.
3. Określ, jaki poziom dojrzałości dostępności w kontekście Kultury i nadzoru potwierdza dokumentacja punktów dowodowych.

## Poziomy dojrzałości

| Poziom | Opis  |
| -------| ------| 
| Nieaktywny | brak kultury różnorodności lub kultura różnorodności nie obejmuje niepełnosprawności. Brak polityki, struktury organizacyjnej lub innych inicjatyw na rzecz dostępności TIK. |
| Startowy   | Dostrzeżono potrzebę wprowadzenia programów na rzecz budowy kultury dostępności i integracji osób z niepełnosprawnościami obejmujących całą organizację. Rozpoczęto planowanie. Podejmowane są doraźne działania, ale w ograniczonym zakresie. Rozpoczęto prace nad: włączaniem dostępności TIK do procesów organizacyjnych i zarządzania, w tym polityk i praktyk, które mają wpływ na pracowników i odbiorców zewnętrznych, określeniem i powierzeniem ról kierowniczych związanych z zarządzaniem dostępnością, formułowaniem programów działania. Opracowano plany mające na celu zapewnienie wiedzy i umiejętności z zakresu kultury dostępności, odpowiednich do stanowiska każdej osoby (ról organizacyjnych) |
| Integracja | Ustalone wskaźniki, wdrożone praktyki zatrudniania; aktualnie obowiązujące polityki (zasady, przepisy i wytyczne) są częściowo realizowane, rozpoczęto szkolenia dotyczące różnorodności, ale nie zostały one jeszcze zakończone, utworzono społeczności praktyków |
| Optymalny | Silna świadomość kulturowa, uznanie, wrażliwość i wsparcie dla wszystkich aspektów wewnętrznego i zewnętrznego IT dla dostępności i osób z niepełnosprawnościami. Zasady, procesy i praktyki są stosowane, konsekwentnie stosowane oraz regularnie przeglądane i udoskonalane w razie potrzeby. Wszyscy pracownicy rozumieją i są wrażliwi na znaczenie dostępności IT, w jaki sposób / czy pasuje ona do ról i obowiązków, i doceniają wartość zróżnicowanej populacji zarówno w organizacji, jak i poza nią. |


### Nieaktywny

Poziom jest **nieaktywny**, gdy dowody wskazują, że:

- Nie podjęto żadnych wysiłków lub wskazano jedynie pojedyncze działania
<!-- Organizacja nie przywiązuje uwagi do dostępności cyfrowej lub podejmuje sporadyczne okazjonalne działania. -->

### Startowy

Poziom **Startowy** osiąga się, gdy dowody wskazują, że:

- Uznano potrzebę wprowadzenia w całej organizacji programów na rzecz budowy kultury dostępności i&nbsp;integracji osób z&nbsp;niepełnosprawnościami obejmujących całą organizację. Rozpoczęto planowanie. Podejmowane są doraźne działania, ale w ograniczonym zakresie.
- Rozpoczęto prace nad:
  - włączaniem dostępności TIK do procesów organizacyjnych i zarządzania, w tym polityk i praktyk, które mają wpływ na pracowników i odbiorców zewnętrznych
  - określeniem i powierzeniem ról kierowniczych związanych z zarządzaniem dostępnością
  - formułowaniem programów działania
- Opracowano plany mające na celu zapewnienie wiedzy i umiejętności o kulturze dostępności, odpowiednich do stanowiska każdej osoby (ról organizacyjnych).

### Integracji

<!-- Organizacja rozpoczęła systematyczne działania zmierzające do budowy kultury organizacyjnej, w której wrażliwość na różnorodność ludzi i ich potrzeby oraz dostępność i inkluzja społeczna są stają się wartościami podstawowymi. -->

Poziom **integracji** osiąga się, gdy dowody wskazują, że:

- Stworzono i rozpoczęto wdrażanie programów zmian na rzecz budowy kultury dostępności
- Polityki dostępności są częściowo realizowane
- Ustalono wskaźniki i wdrożono praktyki rekrutacyjne
- Promowana jest różnorodność i włączenie społeczne, ale nie opracowano żadnego planu działania
- Utworzono [społeczności praktyków](../../terms/spolecznosci_praktyków)
- Rozpoczęto szkolenia na temat wiedzy i umiejętności związanych z kulturą dostępności, odpowiednie do każdego stanowiska.

### Optymalny

<!--  W organizacji istnieje ugruntowana świadomość, uznanie, wrażliwość i wsparcie dla wszystkich aspektów uczestnictwa osób z różnorodnymi potrzebami, która sprzyja wdrażaniu i utrzymywaniu dostępności cyfrowej. Organizacja jest dostępnym integracyjnym środowiskiem… -->


Poziom **optymalny** osiąga się, gdy dowody wskazują, że:

- Istnieje ugruntowana świadomość kulturowa, uznanie, wrażliwość i wsparcie dla wszystkich aspektów dostępności TIK i osób z niepełnosprawnościami.
- Polityki, procesy i praktyki są wdrożone, stosowane w sposób spójny oraz regularnie przeglądane i udoskonalane w razie potrzeby.
- Wszyscy pracownicy rozumieją i są wrażliwi na znaczenie dostępności TIK oraz na to, jak wpisuje się ona w ich role i obowiązki. Doceniają również wartość zróżnicowanej populacji wewnątrz i na zewnątrz organizacji.
- Szkolenia w zakresie wiedzy i umiejętności o kulturze dostępności odpowiednie dla stanowiska każdej osoby są wymagane, mierzone i monitorowane w celu doskonalenia.

## Punkty dowodowe

[Punkty dowodowe](../../terms/punkt-dowodowy) dotyczące wymiaru Nadzór i kultura organizacyjna mogą obejmować między innymi:

### Kultura integracji osób z niepełnosprawnościami

- Wyznaczono osobę odpowiedzialną za dostępność cyfrową na szczeblu kierowniczym (sponsora wykonawczego).
- Na poziomie zarządczym zapewniono kierowanie programem dostępności cyfrowej.
- Kierownictwo ogłosiło oświadczenie o zaangażowaniu w dostępność cyfrową.

### Zaangażowanie finansowe

- Opracowano plan finansowy działań niezbędnych do osiągnięcia dojrzałości we wszystkich wymiarach
- Przeznaczono środki finansowe na działania mające na celu osiągnięcie dojrzałości we wszystkich wymiarach

### Polityka dostępności cyfrowej

- Opracowano i wdrożono politykę dostępności cyfrowej.
- Strategia rozwoju obejmuje proaktywne podejście do dostępności cyfrowej.
- Strategia rozwoju obejmuje dostępność cyfrową jako cel.
- Dostępność cyfrowa uwzględniona w podstawowych wartościach.
- Dostępność cyfrowa uwzględniona w kodeksie postępowania.
- Skupienie się na dostępności cyfrowej w [społecznościach praktyków]../../terms/spolecznosci_praktykow)
- Włączenie kryteriów dostępności cyfrowej do ocen efektywności pracowników i kadry kierowniczej
- Skuteczność programu dostępności cyfrowej jest monitorowana i ulepszana.
- Badania satysfakcji pracowników obejmują dane dotyczące dostępności i niepełnosprawności
- Zdefiniowano proces akceptacji wyjątków/ryzyka, który obejmuje uzasadnienie, limity czasowe i zgodę kierownictwa, w przypadku niedostępnych zasobów cyfrowych opracowanych, nabytych lub użytkowanych przez organizację.
<!-- - Koncentracja na niepełnosprawności w działaniach na rzecz różnorodności, równości i integracji.
    - Wsparcie pracowników dla dostępności cyfrowej i integracji osób niepełnosprawnych jest obowiązkowe i monitorowane.
    - Informacje zwrotne od pracowników przechwytują dane związane z dostępnością i niepełnosprawnością
-->
### Szkolenie ogólne

- Szkolenia związane z dostępnością w celu zdobycia i utrzymania odpowiednich umiejętności wspierających [punkty dowodowe](../../terms/punkt-dowodowy) tego [wymiaru](../../terms/wymiar-dostepnosci).

### Cele i wskaźniki wymiarów

- Ustalono cele związane z wymiarem, zdefiniowano wskaźniki i monitoruje się postępy.


