---
id: o-wymiarze-zarzadzanie-i-kultura
title: O wymiarze Zarządzanie i kultura
sidebar_label: O wymiarze Zarządzanie i kultura
sidebar_position: 0
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.

---

# O wymiarze Zarządzanie i kultura
:::tip Dokument roboczy

**Nie wahaj się proponować zmian**. Możesz komentować, uzupełniać, redagować każdy fragment dokumentu.

:::



## Opis wymiaru

:::info Definicja

Kultura organizacyjna to zbiór wspólnych przekonań, wartości, zasad, norm i procesów ustanowionych przez liderów, które tworzą unikalny charakter organizacji i ostatecznie kształtują postawy i zachowania pracowników, decydują, jak pracownicy współpracują i funkcjonują na co dzień.  
:::

> Kultura organizacyjna składa się ze wspólnych przekonań, wartości, zasad i procesów ustanowionych przez liderów, które ostatecznie kształtują postrzeganie, zachowania i zrozumienie pracowników.
>
> — W3C, _Accessibility Maturity Model_


## Cel wymiaru Kultura organizacyjna

**Uwaga**. Tekst pochodzi z poprawionej wersji arkusza kalkulacyjnego

Aby wykazać dojrzałość kulturową w zakresie dostępności, wszystkie aspekty działania organizacji, procesy i umiejętności powinny uwzględniać kwestie integracji osób z niepełnosprawnościami. Każdy członek organizacji powinien rozumieć i być wrażliwy na znaczenie dostępności cyfrowej, w tym na swoją osobistą rolę i obowiązki w osiąganiu celów organizacji w zakresie dostępności. Dostępność powinna być integralną częścią różnorodności i integracji w organizacji, z wyraźnym uznaniem korzyści płynących z integracji osób z niepełnosprawnościami oraz wpływu dostępności cyfrowej na osoby z niepełnosprawnościami w celu zapewnienia dostępności miejsc pracy, usług i innych aspektów życia.

Powinno to być poparte postępami lub realizacją punktów sprawdzających kulturę lub innymi kryteriami.

## Propozycje tematów zaleceń, rozwiązań i praktyk
1. Organizacja ustanawia obejmujące całą organizację polityki i procedury zarządzania dostępnością cyfrową. Oznacza to co najmniej:
  - jasne określenie ról organizacyjnych, uprawnień, obowiązków i oczekiwań dotyczących sposobu, w jaki przestrzegana jest zgodność z normami dostępności cyfrowej w przypadku działań związanych z nabywaniem, opracowywaniem, konfiguracją, wdrażaniem i konserwacją technologii
  - udokumentowane procesy i procedury testowania zgodności z ustawą o dostępności cyfrowej stron internetowych i aplikacji mobilnych podmiotów publicznych lub z rozdziałami 9-11 normy ETSI 301 549
  - udokumentowane procesy i procedury dotyczące zgłaszania, oceny, śledzenia i rozwiązywania problemów i skarg związanych ze zgodnością z normami i zapewnianiem dostępności cyfrowej
2. Organizacja aktualizuje swoje strategiczne dokumenty programowe o cele i zadania w zakresie zapewniania dostępności cyfrowej albo – alternatywnie – przyjmuje dokument strategiczny definiujący program zapewniania dostępności cyfrowej.
3. Organizacja ustanawia w strukturze zarządzania organizacją osobę odpowiedzialną za dostępność cyfrową, który będzie koordynować i nadzorować działania w zakresie zapewniania zgodności z ustawą o dostępności cyfrowej stron internetowych i aplikacji mobilnych podmiotów publicznych lub z rozdziałami 9-11 normy ETSI 301 549.
4. Organizacja ocenia swoją zdolność i dojrzałość do zapewniania dostępności cyfrowej, aby ustalić, na jakim organizacja znajduje się etapie dojrzałości, i określić, jakie kroki są konieczne do poprawy zdolności do zapewniania dostępności cyfrowej.
5. Organizacja opracuje swoją strategię osiągania dojrzałej dostępności cyfrowej, powiązaną z planowaniem strategicznym w całej organizacji, dostosowaną do charakteru, możliwości i warunków działania organizacji.
6. Organizacja ustanawia sformalizowany proces lub plan, aby zapewnić, że cała elektroniczna komunikacja organizacji będzie dostępna cyfrowo w maksymalnym możliwym zakresie oraz że organizacja zintegruje z systemem swojej pracy procedury oceny stanu dostępności cyfrowej, w tym przeglądy dostępności treści elektronicznych przed publikacją i dystrybucją, zarówno wewnętrzną, jak i publiczną. Ten proces lub plan obejmuje całą treść elektroniczną, niezależnie od formatu (np. treści internetowe, treści mobilne, prezentacje, dokumenty, arkusze kalkulacyjne, filmy, nagrania audio i posty w mediach społecznościowych).
7. Organizacja opracuje plan obowiązkowych szkoleń pracowników, których celem jest uzyskanie lub aktualizacja podstawowej wiedzy o dostępności cyfrowej, zapoznających z aktualną polityką dostępności cyfrowej organizacji i problemami w jej realizacji oraz aktualnym planom i wymaganiom dotyczącym dostępności cyfrowej. Celem szkoleń powinno być również pogłębianie świadomości i uwrażliwianie pracowników na różnorodne potrzeby ludzi, w tym osób z niepełnosprawnościami.
8. Organizacja regularnie współpracuje z osobami z niepełnosprawnościami lub z organizacjami osób z niepełnosprawnościami, w tym pracownikami lub grupami zasobów pracowniczych osób z niepełnosprawnościami, aby oceniać, czy technologie informacyjno-komunikacyjne organizacji umożliwiają osobom z niepełnosprawnościami dostęp do informacji i usług publicznych oraz korzystanie z nich w sposób porównywalny z dostępem osób bez niepełnosprawności.
9. Organizacja angażuje osoby z niepełnosprawnościami w planowanie i wdrażanie działań na rzecz dostępności cyfrowej.
10. Organizacja opracowuje i wdraża zasady oraz tryb przyjmowania, rozpatrywania i załatwiania skarg w sprawie zapewnienia dostępności cyfrowej.

<!-- Starsza wersja 

## Propozycje tematów zaleceń, rozwiązań i praktyk

Jest to robocza wersja tematów, które mogą być przedmiotem zaleceń, jakie mogłyby powstać w wyniku prac zespołu. W podpunktach podano przykłady dowodów, na kanwie których można proponować propozycje rekomendacji, projekty rozwiązań, przykłady dobrych praktyk.

- Organizacje opracowują wewnętrzną strategiczną mapę drogową dotyczącą dostępności cyfrowej i dostosowują ją do wysiłków związanych z planowaniem strategicznym w całej organizacji oraz planów budżetowych.
- Organizacje opracowują plan szkoleń w zakresie dostępności, który określi odpowiednie wymagania szkoleniowe dla poszczególnych pracowników oraz częstotliwość, z jaką należy go realizować, aby utrzymać zrozumienie i umiejętność stosowania standardów. Organizacje powinny rozważyć uwzględnienie:
  - Szkoleń zapoznających pracowników z polityką dostępności cyfrowej organizacji
  - Szkoleń dotyczące kroków, które mogą podjąć wszyscy pracownicy, aby spełnić normy i wymagania dostępności na swoich stanowiskach pracy (np. tworzenie dostępnych dokumentów) i realizować polityką agencji dotyczącą dostępności cyfrowej
  - Regularnych planowanych szkoleń dla pracowników i działów organizacji zajmujących się podstawowymi aspektami zapewniania dostępności cyfrowej w cyklu życia technologii i treści cyfrowych, w tym odpowiedzialnych za:
    - nabywanie i wdrażanie dostępnych TIK
    - udzielanie pomocy osobom korzystającym z technologii wspomagających
    - identyfikowanie i rozwiązywanie problemów z dostępnością TIK
    - działania związane z różnymi aspektami oficjalnej komunikacji organizacji i upowszechnianiem informacji
  - Organizacje regularnie współpracują z pracownikami z niepełnosprawnościami, grupami zasobów pracowniczych oraz konsultują się z organizacjami osób z niepełnosprawnościami i osobami spoza organizacji, aby oceniać, czy technologie informacyjno-komunikacyjne organizacji umożliwiają osobom z niepełnosprawnościami dostęp do informacji i usług publicznych oraz korzystanie z nich w sposób porównywalny z dostępem osób bez niepełnosprawności.
- Organizacje powinny pamiętać, że przepisy inne niż Ustawa o dostępności cyfrowej mogą nakładać dodatkowe obowiązki związane z dostępnością technologii informacyjno-komunikacyjnych, np. Ustawa o zapewnieniu dostępności osobom ze szczególnymi potrzebami, ustawa Prawo zamówień publicznych…
- Organizacje promują wiedzę na temat dostępności technologii wspomagających, które pomogą pracownikom z niepełnosprawnościami i osobom korzystającym z usług organizacji w dostępie do technologii informacyjno-komunikacyjnych i korzystaniu z nich.
- Organizacje regularnie oceniają potrzeby pracowników, aby znaleźć możliwości nabycia technologii wspomagających, które ułatwią dostęp do informacji i danych oraz ich wykorzystanie.
- Organizacje powinny zapewnić, aby pracownicy i kontrahenci odpowiedzialni za testowanie i ocenę dostępności cyfrowej posiadali odpowiednią wiedzę specjalistyczną.
- Organizacje powinny zapewnić, aby koordynatorzy dostępności cyfrowej posiadali niezbędną wiedzę, umiejętności, doświadczenie i uprawnienia do wdrażania polityk dostępności cyfrowej w całej organizacji oraz do monitorowania, oceniania i zapewniania organizacji pomocy technicznej w zakresie zgodności z PL ETSI EN 301 549 i dostępności TIK.
- Organizacje powinny ustanowić obejmujące całą organizację polityki i procedury zarządzania dostępnością cyfrową. Oznacza to co najmniej:
  - jasne określenie ról organizacyjnych, uprawnień, obowiązków i oczekiwań dotyczących sposobu, w jaki przestrzegana jest zgodność z normami dostępności w przypadku działań związanych z nabywaniem, opracowywaniem, konfiguracją, wdrażaniem i konserwacją technologii
  - udokumentowane procesy i procedury testowania zgodności z PL ETSI EN 301 549
  - udokumentowane procesy i procedury dotyczące zgłaszania, oceny, śledzenia i rozwiązywania problemów i skarg związanych ze zgodnością z normami i zapewnianiem dostępności
- Organizacje powinny publikować i zapewnić aktualność deklaracji dostępności cyfrowej na swoich stronach internetowych i w aplikacjach mobilnych, które zawierają lub linkują do następujących informacji:
  - Standard dostępności stosowany do witryny/aplikacji mobilnej oraz wszelkie znane ograniczenia lub wersje alternatywne, jeśli istnieją
  - Dane kontaktowe osoby odpowiedzialnej za dostępność cyfrową i rozstrzyganie zgłaszanych spraw i wniosków
  - Mechanizm wyrażania opinii umożliwiający odwiedzającym zgłaszanie problemów związanych z dostępnością witryn internetowych i usług cyfrowych organizacji
  - Instrukcje dotyczące składania skarg dotyczących naruszeń ustaw o zapewnianiu dostępności (art. XXX UDC)
  - Informacje o procedurach organizacji zapewniających pracownikom organizacji i kandydatom do pracy dostosowania i racjonalne usprawnienia
  - Łącza do wszelkich stosownych, publicznie dostępnych polityk lub procedur organizacji dotyczących dostępności cyfrowej
- Organizacje powinny pisać deklaracje dotyczące dostępności cyfrowej prostym językiem, aby zapewnić użytkownikom przydatne i praktyczne informacje. Oświadczenia te nie powinny być skierowane do wyspecjalizowanych grup, takich jak eksperci techniczni czy prawnicy.
- Organizacje powinny ustanowić sformalizowany proces lub plan, aby zapewnić, że cała elektroniczna komunikacja organizacji jest dostępna w maksymalnym możliwym zakresie oraz że organizacja integruje przeglądy dostępności treści elektronicznych, takie jak testowanie treści z udziałem osób niepełnosprawnych i różnych technologii wspomagających, przed publikacją i dystrybucją, zarówno wewnętrzną, jak i publiczną. Ten proces lub plan powinien obejmować całą treść elektroniczną, niezależnie od formatu (np. treści internetowe, treści mobilne, prezentacje, dokumenty, arkusze kalkulacyjne, filmy, nagrania audio i posty w mediach społecznościowych). W tych sformalizowanych procesach i planach powinna być uwzględniona komunikacja alarmowa.
- Organizacje powinny używać domyślnie hipertekstowego języka znaczników (HTML) podczas tworzenia i publikowania treści internetowych zamiast publikowania treści w innych formatach dokumentów elektronicznych przeznaczonych do drukowania lub zachowywania i ochrony treści i układu dokumentu (np. formaty PDF i DOCX). Taka praktyka ułatwia wyszukiwanie, używanie i konserwację treści internetowych oraz sprawia, że działają one niezawodnie z technologią wspomagającą.
- Organizacje powinny zasadniczo unikać opracowywania i używania wersji alternatywnych (tj. oddzielnych, dostępnych, zgodnych ze standardami wersji treści) zamiast udostępniania niedostępnych treści elektronicznych. Korzystanie z wersji alternatywnych powinno być ograniczone, w możliwie największym stopniu, do sytuacji, w których treści elektroniczne nie mogą zostać udostępnione w jednej wersji dostępnej ze względów prawnych lub technicznych.
- Organizacje powinny priorytetowo traktować przegląd istniejących treści elektronicznych pod kątem dostępności lub konieczności ich naprawy, biorąc pod uwagę wielkość grupy docelowej, częstotliwość dostępu użytkowników oraz ich znaczenie dla organizacji i użytkowników

Poniżej przedstawiono strategie, dzięki którym organizacje mogą zarządzać dostępnością cyfrową i ją utrzymywać

- Organizacje powinny zapewnić wdrożenie systemów monitorujących zgodność z normami dostępności (PL ETSI EN 301 549). Systemy te powinny monitorować cały cykl życia oprogramowania, w tym przeglądy architektury przedsiębiorstwa, przeglądy programów informatycznych, pozyskiwanie, projektowanie, opracowywanie, przeglądy wydań produkcyjnych oraz kontrolę zmian.
- Organizacje powinny korzystać z jednolitej bazy testów dostępności/bazy testów TIK, aby ułatwić sobie określanie zgodności treści internetowych z normami dostępności.
- Organizacje powinny regularnie i rutynowo skanować zawartość internetową przy użyciu zautomatyzowanych narzędzi testowych, aby zapewnić zgodność z normami dostępności. Organizacje powinny wykorzystywać zautomatyzowane narzędzia testowe w połączeniu z ukierunkowanym testowaniem ręcznym, ponieważ zautomatyzowane narzędzia testowe nie są w stanie w pełni ocenić zgodności ze standardami dostępności.
- Oprócz testów automatycznych organizacje powinny przeprowadzać ręczne testy zgodności. W sytuacjach, gdy ograniczone zasoby uniemożliwiają organizacjom przeprowadzanie rutynowych testów ręcznych, organizacje powinny stosować strategie pobierania próbek lub nadawać priorytet testom ręcznym w ramach priorytetowych działań.
- Organizacje powinny zbierać jakościowe opinie od użytkowników, aby pomóc w wykrywaniu niedostępnych rozwiązań TIK i informować o działaniach naprawczych.
- Organizacje powinny zasadniczo stosować następujące kryteria przy ustalaniu priorytetów ukierunkowanego ręcznego testowania i działań naprawczych w zakresie TIK w oparciu o działania zapewniające społeczeństwu informacje, usługi, korzyści i programy:
  - Największy wolumen ruchu (np. transakcji, obsłużonych klientów lub unikalnych użytkowników witryny).
  - Ilość i znaczenie opinii otrzymanych od osób niepełnosprawnych za pośrednictwem mechanizmu opinii publicznej agencji.
  - Wyniki badań użytkowników i testów użyteczności przeprowadzonych wśród osób niepełnosprawnych.
  - Składanie skarg na podstawie art. XXX UDC z powodu braku dostępu do informacji, usług lub świadczeń.
- Organizacje powinny zasadniczo stosować następujące kryteria przy ustalaniu priorytetów ukierunkowanych działań w zakresie ręcznego testowania i napraw w odniesieniu do technologii informacyjno-komunikacyjnych wykorzystywanych przez pracowników organizacji:
  - Zakres wykorzystania produktu wśród pracowników organizacji; brak dostępu do powszechnej aplikacji biznesowej może mieć szerokie skutki.
  - Ilość i znaczenie informacji zwrotnych otrzymanych od pracowników.
  - Wyniki badań użytkowników i testów użyteczności przeprowadzonych wśród osób z niepełnosprawnościami.
  - Składanie skarg na podstawie art. XXX UDC z powodu braku dostępu do TIK.
  
-->  