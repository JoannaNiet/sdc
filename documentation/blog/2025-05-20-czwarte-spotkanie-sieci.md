---
slug: czwarte-spotkanie-sieci
title: Czwarte spotkanie Sieci dostępności cyfrowej
authors: mwenek
tags: [SDC, dostępność cyfrowa, Fundusze Europejskie]
---

IV spotkanie Sieci dostępności cyfrowej odbyło się zdalnie 20 maja 2025 r.&hellip;

<!-- truncate -->

Przewodniczący Sieci, Adam Pietrasiewicz,podsumował trzecie spotkanie Sieci, na którym omówione były zakresy poszczególnych wymiarów dostępności cyfrowej. Poinformował, że nie będą omawiane dwa pominięte wymiary, ponieważ  uczestnicy i uczestniczki Sieci dostępności już nad nimi pracują.

I Zastępca Przewodniczącego Sieci, Małgorzata Wenek, podziękowała uczestnikom i uczestniczkom za intensywną pracę  pomiędzy spotkaniami. Przedstawiciele poszczególnych wymiarów przedstawili wstępne ustalenia i omówione tematy. W dyskusji zauważono m.in. potrzebę ujednolicania nazewnictwa.

II Zastępca Przewodniczącego, Stefan Wajda, również podziękował za szczegółową i wartościową pracę. Podkreślił, że ważne jest, aby skupić się na konkretnym zakresie działań w danym wymiarze. Dodał, że wymiary nie są odrębnymi obszarami lecz są różnymi aspektami (innym spojrzeniem) zapewniania dostępności cyfrowej w organizacji i będą się przenikać.

W kolejnej części spotkania I Zastępca Przewodniczącego Sieci, Małgorzata Wenek, przedstawiła zalążek słownika terminów dla opracowywanych dokumentów. Omówiła rozróżnienie i definicje 4 podstawowych terminów:

* zalecenie
* rekomendacja
* dobra praktyka
* rozwiązanie (jako potencjalna przyszła dobra praktyka)

Następnie, II Zastępca Przewodniczącego, Stefan Wajda, przedstawił propozycję organizacji pracy Sieci na kolejne spotkania. Poprosił, aby oprócz zaleceń i rekomendacji, uczestnicy też zgłaszali dobre praktyki — nie tylko z własnych instytucji. Zaprezentowano również uczestnikom i uczestniczkom opracowany przykładowy sposób przedstawienia zakresu informacji z opisem dobrej praktyki (kartę/metrykę dobrej praktyki) z Muzeum Polin, która była omawiana na III spotkaniu Sieci DC.

Na koniec Przewodniczący Sieci odniósł się do projektu karty oceny nadmiernych kosztów. Poinformował, że otrzymał opinie od części uczestników i uczestniczek Sieci. Podziękował za uwagi i zapowiedział, że przekaże nową wersję dokumentu do oceny.

Następne spotkanie Sieci odbędzie się 17 czerwca 2025 r.