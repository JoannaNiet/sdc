---
slug: drugie-spotkanie-sieci
title: II spotkanie Sieci dostępności cyfrowej
authors: mwenek
tags: [SDC, dostępność cyfrowa, Fundusze Europejskie]
---

II spotkanie Sieci dostępności cyfrowej odbyło się zdalnie 18 marca 2025 r. &hellip;

<!-- truncate -->

Przewodniczący Sieci Adam Pietrasiewicz podsumował pierwsze spotkanie Sieci i przedstawił szczegółowo efekty projektu pn. Sieć dostępności cyfrowej - wsparcie systemowego wdrażania dostępności cyfrowej w podmiotach publicznych: wypracowanie spójnego sposobu wdrażania dostępności cyfrowej przez podmioty publiczne.

Ponadto przypomniał zadania w ramach Sieci:

* Wypracowanie zaleceń i rekomendacji wdrażania dostępności cyfrowej, które określą sposób wdrażania dostępności cyfrowej w podmiotach publicznych.
* Wypracowanie propozycji rozwiązań systemowych w obszarze dostępności cyfrowej na podstawie dobrych praktyk wdrażanych w zakresie dostępności cyfrowej, w szczególności przez podmioty publiczne.
* Udział w upowszechnianiu zaleceń i rekomendacji w zakresie dostępności cyfrowej, w tym udział w stworzeniu i promocji bazy dobrych praktyk.

Następnie II Wiceprzewodniczący Sieci Stefan Wajda przedstawił uczestnikom i uczestniczkom Sieci w imieniu Prezydium Sieci propozycję budowy i struktury dokumentu Zalecenia i rekomendacje wdrażania dostępności cyfrowej. Jako punkt wyjścia wykorzystano Model dojrzałości dostępności, który opracowuje konsorcjum W3C. Wstępnie rozmawiano, w jaki sposób może on pomóc w realizacji głównego celu Sieci.

W kolejnej części spotkania uczestnicy Sieci przedstawili własne doświadczenie (praktykę) zapewniania dostępności cyfrowej przez 2 podmioty publiczne i jedną propozycję praktyki zagranicznej: VPAT (Voluntary Product Accessibility Template) i ACR (Accessibility  Conformance Report).

Następne spotkanie Sieci będzie 15 kwietnia 2025 r.
