---
slug: siodme-spotkanie-sieci
title: Siódme spotkanie Sieci dostępności cyfrowej
authors: mwenek
tags: [SDC, dostępność cyfrowa, Fundusze Europejskie]
---

VII spotkanie Sieci dostępności cyfrowej odbyło się zdalnie 19 sierpnia 2025 r.&hellip;

<!-- truncate -->


Przewodniczący Sieci, Adam Pietrasiewicz, podsumował krótko poprzednie spotkanie i przedstawił agendę VII spotkania. Następnie I Zastępca Przewodniczącego Sieci, Małgorzata Wenek, poprosiła liderów o przedstawienie wyników prac w poszczególnych wymiarach.

Jako pierwsza wystąpiła Pani Anna Czekalska z wymiaru „Kultura organizacyjna”. Przedstawiła projekt zlecenia z rekomendacjami do ustanowienia polityki zapewniania dostępności cyfrowej.

Pani Karolina Paluszek z wymiarów „Wsparcie/Pracownicy” przedstawiła projekt zalecenia z rekomendacjami wypracowanymi w ramach wymiaru Wsparcie: stworzenie procedury uzyskiwania wsparcia przez pracowników (współpracowników) w organizacji.

Pani Anna Dybiec przedstawiła projekt zalecenia z rekomendacjami wymiaru „Komunikacja” o stosowaniu tekstu łatwego do czytania i zrozumienia (ETR) w organizacji.
Pan Adam Pietrasiewicz zauważył, że w jego opinii przedstawiona treść dotyczy bardziej dostępności informacyjno-komunikacyjnej, a nie cyfrowej. Pani Karolina Paluszek powiedziała, że przedstawiony projekt można dostosować do wymagań projektowych (należy w treści podkreślić, że chodzi o cyfrowy aspekt dostępności).

Pani Anna Czekalska w ramach wymiaru „Zaopatrzenie” przedstawiła projekt zalecenia z rekomendacjami ws. wymagań dostępności cyfrowej w polityce zakupowej dotyczącej technologii i treści cyfrowych jako podstawowego warunku legalności zakupu.

Pan Stefan Wajda zasugerował, aby do każdym zaleceniu dodawać bibliografię dlatego, że te informacje opierają się na istniejących źródłach. Następnie przedstawił projekt zalecenia z rekomendacjami opracowany w wymiarze „Wiedza i umiejętności": „Przygotowanie nowych pracowników do wypełniania obowiązków związanych z zapewnianiem dostępności cyfrowej" oraz propozycje dwóch praktyk: „Dostępność cyfrowa w adaptacji nowych pracowników&hellip;" w Urzędzie Marszałkowskim Województwa Mazowieckiego i w Starostwie Powiatowym w Pszczynie.

Pani Anna Bizub-Jechna przedstawiła zarys projektu zalecenia z rekomendacjami ws. indywidualnych zakresów czynności obowiązków związanych z zapewnianiem dostępności cyfrowej oraz działań wspierających jej utrzymanie i rozwój.

Na zakończenie Przewodniczący Sieci poruszył problem aktywności uczestników i uczestniczek Sieci w pracach. Wiele osób zapisało się do pracy w kilku wymiarach, a tylko w jednym działa aktywnie, dlatego poprosił, aby uczestnicy i uczestniczki, zweryfikowali swoje faktyczne możliwości zaangażowania.

Następne spotkanie odbędzie się 16 września 2025 r.
