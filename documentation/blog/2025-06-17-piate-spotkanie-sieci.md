---
slug: piate-spotkanie-sieci
title: Piąte spotkanie Sieci dostępności cyfrowej
authors: mwenek
tags: [SDC, dostępność cyfrowa, Fundusze Europejskie]
---

V spotkanie Sieci dostępności cyfrowej odbyło się zdalnie 17 czerwca 2025 r.&hellip;

<!-- truncate -->

Przewodniczący Sieci, Adam Pietrasiewicz, podsumował krótko poprzednie spotkanie i przedstawił plan spotkania.

I Zastępca Przewodniczącego Sieci, Małgorzata Wenek, podziękowała uczestnikom i uczestniczkom Sieci DC za intensywną pracę pomiędzy spotkaniami. Poprosiła o przedstawienie pracy w ramach 7 wymiarów dostępności. Nazwy wymiarów oraz proponowane zalecenia lub rekomendacje na tym etapie pracy Sieci DC mają charakter roboczy i w toku prac Sieci mogą ulec modyfikacji.

W odniesieniu do wymiaru **Wiedza i umiejętności** Jacek Zadrożny przedstawił projekt pierwszego zalecenia z rekomendacjami. Przedmiotem zalecenia byłoby utworzenie repozytorium wiedzy o cyfrowej dostępności, które oprócz obecnego Poradnika na stronie poświęconej dostępności cyfrowej, zawierałoby też zgodnie z najlepszą dostępną wiedzą, jednoznaczne uzupełnienia interpretacyjne różnych wytycznych np. WCAG (wielkość, krój czcionek, nakładki dostępnościowe, długość altów itp.) Obecnie na niektórych szkoleniach z DC uczestnicy ich otrzymują mity dotyczące dostępności cyfrowej w pewnych zagadnieniach, zamiast jednolitej wiedzy przekazywanej na różnych poziomach złożoności.

II Zastępca Przewodniczącego, Stefan Wajda,  zaproponował, by uczestnicy Sieci w ramach swoich wymiarów, inspirowali się przedstawionym szablonem zalecenia i rekomendacji, jako dobrym wzorcem, choć zasadniczo nie ma jeszcze jednego wspólnego szablonu.

W wymiarze **Kultura organizacyjna** pracowano nad zagadnieniem polityki dostępności cyfrowej: jak powinna wyglądać i na co zwrócić uwagę przy jej tworzeniu. Przygotowano szkielet takiego materiału, który stopniowo jest wypełniany treściami.

W zakresie wymiaru **Zaopatrzenie** Stefan Wajda przedstawił 3 powiązane propozycje: zalecenia określającego zasady oceny jakości ofert pod względem dostępności cyfrowej z 4 rekomendacjami i 2 załącznikami propozycji szablonów.

Po przerwie w odniesieniu do wymiaru **Cykl życia TIK** (technologii informacyjno-komunikacyjnych) przedstawiono dwie części opracowywanych materiałów. Każda będzie zawierać dobre praktyki. W ramach dyskusji, II Zastępca Przewodniczącego podkreślił, że opracowania są dobrym punkemt wyjścia do konstruowania zaleceń i rekomendacji w tym wymiarze. Finalne zalecenia i rekomendacje raczej nie będą jednym zwartym dokumentem z jednolitą strukturą. Będzie się raczej składać z wielu zaleceń z rekomendacjami. Każde zalecenie będzie dotyczyć konkretnego problemu organizacyjnego (czy konkretnych problemów) do rozwiązania w podmiocie publicznym (w organizacji) w zarządzaniu dostępnością cyfrową. Będzie zatem dotyczyć praktycznego rozwiązania takiego problemu, który jest związany z funkcjonowaniem podmiotu publicznego (uwzględniającym dbanie o dostępność cyfrową), a nie np. z zadaniami projektanta treści. Czyli, co podmiot musi zrobić, żeby wszyscy w tej organizacji np. tworzyli dokumenty według jednolitego standardu w tym podmiocie. Zalecenie z rekomendacjami powinno być, w miarę możliwości wsparte przykładem (lub przykładami) dobrej praktyki. Dobre praktyki powinny dotyczyć organizacji procesów, procedur w podmiotach publicznych, a nie np. tworzenia dostępnych treści, czy dostępnych dokumentów itp.

W wymiarze **Komunikacja** prace dotyczyły w znacznej części spraw organizacyjnych, w szczególności sposobu zbierania dobrych praktyk, czyli zarówno z doświadczenia uczestników i uczestniczek, jak i z rynku. Po analizie zebranych dobrych praktyk zostaną one poddane selekcji na potrzeby prac Sieci. Przedstawiono też wypracowany materiał — Przykładowy opis dobrej praktyki.

W ramach wymiarów **Pracownicy** oraz **Wsparcie** osób ze szczególnymi potrzebami pracowano w formie burzy mózgów. W sumie wyróżniono 4 etapy zatrudnienia pracownika:

* analiza stanowiska pracy,
* ogłoszenie/rekrutacja,
* adaptacja pracownika (onboarding),
* praca.

Przedstawiono projekty 3 zaleceń z rekomendacjami do pierwszego etapu zw. z zatrudnieniem pracownika — analiza stanowiska pracy: organizacja i podział zadań zw. z dostępnością w zatrudnieniu; stworzenie i stosowanie procedur w zakresie dostępności w zatrudnieniu, zapewnienie odpowiednich narzędzi pracy. Podkreślono wagę zapewnienia sprawnej organizacji i podziału kompetencji w zakresie zarządzania i organizacji dostępności w zatrudnieniu, a także zapewnienie współudziału specjalistów i zainteresowanych pracowników w tym zakresie. Przyjęto formułę w pracy nad tym wymiarem, że najpierw zostanie wylistowane, co jest ważne w danym etapie, by następnie wpisywać to w konkretne kategorie np. zaleceń czy rekomendacji. II Zastępca Przewodniczącego Sieci podkreślił że wykonano świetną analizy i że przedstawione zalecenia i rekomendacje były bardzo spójne.

Na spotkaniu, w dyskusji, padło też kilka propozycji do rozważenia jako dobra praktyka. Zauważono też, że od początku prac warto myśleć o przystępnym formułowaniu informacji zgodnie ze standardami informacyjnymi wymaganymi przy realizacji projektów unijnych. 

Przewodniczący Sieci poddał pod rozwagę uczestników i uczestniczek Sieci DC, że na stronie projektu Sieć DC może już publikować ustalone dobre praktyki.

Następne spotkanie Sieci zaplanowano na 22 lipca 2025 r.