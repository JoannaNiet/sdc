---
slug: osme-spotkanie-sieci
title: Ósme spotkanie Sieci dostępności cyfrowej
authors: mwenek
tags: [SDC, dostępność cyfrowa, Fundusze Europejskie]
---

VIII spotkanie Sieci dostępności cyfrowej odbyło się zdalnie 16 września 2025 r.&hellip;

<!-- truncate -->


I Zastępca Przewodniczącego Sieci Małgorzata Wenek podsumowała krótko poprzednie spotkanie i przedstawiła agendę VIII spotkania. Następnie poprosiła o przedstawienie wyników prac w poszczególnych wymiarach.

Jako pierwsza wystąpiła Pani Joanna Nietupska z wymiaru „Zaopatrzenia”. Przedstawiła propozycję opisu praktyki: "Zaopatrzenie – wymagania w zakresie dostępności cyfrowej".

Pan Krzysztof Głaz przedstawił projekt zalecenia i rekomendacji, wypracowany w ramach wymiaru „Cykl życia technologii informacyjno-komunikacyjnych", dotyczący zapewniania i monitorowania przez organizację pełnej dostępności cyfrowej dokumentów przez cały cykl ich życia – od powstania, przez obieg, aż po publikację czy archiwizację.

Następnie Pan Stefan Wajda w ramach wymiaru „Wiedza i umiejętności” przedstawił opis praktyki „Coroczna ocena podstawowych kompetencji pracowników z zakresu dostępności cyfrowej”. Została ona przygotowana na podstawie praktyki realizowanej przez Washington State University „Digital Accessibility Assessment”.

II Przewodniczący Sieci DC Pan Stefan Wajda poinformował też uczestników i uczestniczki Sieci, że na wspólnym kanale udostępniony jest materiał instruktażowy, jak konstruować zalecenie. Poprosił, aby uczestnicy i uczestniczki ewentualne uwagi do tego materiału wprowadzali bezpośrednio w pliku.

Następnie I Zastępca Przewodniczącego poprosiła uczestników i uczestniczki Sieci DC, aby każdy przejrzał swój bogaty dorobek wdrażania dostępności cyfrowej i żeby do końca września każdy przesłał informację jaką jedną praktykę/rozwiązanie ze swojego doświadczenia, przedstawi Sieci DC. Podkreśliła, że jest to bardzo ważne, ponieważ są uczestnikami i uczestniczkami Sieci DC z uwagi na swoją eksperckość w obszarze dostępności cyfrowej. Praktyka/ rozwiązanie nie musi dotyczyć wymiaru, w którym jest zaangażowany uczestnik/uczestniczka Sieci DC.

Na koniec I Zastępca Przewodniczącego w imieniu całego Prezydium Sieci podziękowała uczestnikom za udział w spotkaniu i zaangażowanie w pracach Sieci DC.

Następne spotkanie Sieci odbędzie się 21 października 2025 r.
