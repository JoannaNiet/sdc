---
slug: trzecie-spotkanie-sieci
title: Trzecie spotkanie Sieci dostępności cyfrowej
authors: mwenek
tags: [SDC, dostępność cyfrowa, Fundusze Europejskie]
---

III spotkanie Sieci dostępności cyfrowej odbyło się zdalnie 15 kwietnia 2025 r.&hellip;

<!-- truncate -->

Przewodniczący Sieci, Adam Pietrasiewicz, podsumował drugie spotkanie Sieci, na którym zaproponowana została wstępna struktura dokumentu <q>Zalecenia i rekomendacje</q>. Poinformował, że nie było zastrzeżeń do tej propozycji, a przed trzecim spotkaniem Sieci uczestnicy i uczestniczki zgłosili się do pracy w&nbsp;wybranych wymiarach dostępności cyfrowej.

Przewodniczący Sieci przypomniał też cel pracy Sieci:

- Wypracowanie zaleceń i rekomendacji wdrażania dostępności cyfrowej, które określą sposób wdrażania dostępności cyfrowej w podmiotach publicznych.
- Wypracowanie propozycji rozwiązań systemowych w obszarze dostępności cyfrowej na podstawie dobrych praktyk wdrażanych w zakresie dostępności cyfrowej, w szczególności przez podmioty publiczne.
- Udział w upowszechnianiu zaleceń i rekomendacji w zakresie dostępności cyfrowej, w tym udział w stworzeniu i promocji bazy dobrych praktyk.

Następnie II Zastępca Przewodniczącego Sieci, Stefan Wajda, wyjaśniał bardziej szczegółowo zakres 5 z 7 obszarów, których dotyczą poszczególne wymiary dojrzałości dostępności cyfrowej po to, aby w ramach danego wymiaru docelowo uczestnicy i uczestniczki Sieci mogli wyspecyfikować i uzgodnić tematy do zaleceń i rekomendacji.

W kolejnej części spotkania p. Aleksandra Cybulska przedstawiła dobrą praktyka dbania o dostępność cyfrową w Muzeum Polin. 

Na przykładzie tej prezentacji II Zastępc, Stefan Wajda, podsumował kluczowe aspekty takich prezentacji, tak aby mogły być łatwo wykorzystane do utworzenia bazy dobrych praktyk rekomendowanych przez uczestników i uczestniczki Sieci. Zaprosił też uczestników i uczestniczki Sieci, aby prezentowali na spotkaniach, co już w swoich organizacjach robią i mogą polecić innym jako dobrą praktykę rozwiązywania jakiegoś konkretnego problemu.

Przewodniczący przekazał uczestnikom i uczestniczkom Sieci, do analizy i przyszłej dyskusji, wstępną propozycję, w jaki sposób podmiot publiczny ma wykazywać, że niezapewnianie dostępności cyfrowej jest uzasadnione nadmiernymi kosztami.

Następne spotkanie Sieci będzie 20 maja 2025 r.